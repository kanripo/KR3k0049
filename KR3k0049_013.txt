# -*- mode: mandoku-view; -*-
#+TITLE: 天中記
#+DATE: 2015-08-24 23:32:41.366108
#+PROPERTY: ID KR3k0049
#+PROPERTY: BASEEDITION WYG    
#+PROPERTY: JUAN 卷十三
<pb:KR3k0049_WYG_013-1a>¶
欽定四庫全書¶
　天中記巻十三¶
　　　　　　　　　　　　明　陳耀文　撰¶
　　都邑¶
都邑都者國君所居人所都會也邑猶俋聚會之稱也¶
(釋/名)凡邑有宗廟先君之主曰都無曰邑邑曰築都曰城¶
(左莊二/十八)¶
京師京師者何天子之居也京者何大也師者何衆也¶
<pb:KR3k0049_WYG_013-1b>¶
天子之居必以衆大之辭言之(公羊/桓九)地方千里周城千¶
雉宫室官府制度廣大四方各以其職來貢莫不備具¶
所以必自有地者治自近始(註/)¶
徑千里京師者千里之邑號也法日月之徑千里王制¶
曰天子之田方千里或曰夏曰夏邑殷曰商邑周曰京¶
師尚書曰率割夏邑謂桀也在商邑謂殷也(白虎/通)爾雅¶
丘之絶髙大者為京謂非人力所能成乃天地性自然¶
也左傳莫之與京國語趙文子與叔向游於九京今京¶
<pb:KR3k0049_WYG_013-2a>¶
兆京師其義取於此(風俗/通)¶
甸服天子畿方千里曰甸服甸服之内曰京師(世/紀)五百¶
里甸服(禹/貢)祭公謀父曰夫先王之制邦内甸服甸服者¶
祭(周/語)晉文公請隧襄王曰昔我先王之有天下也規方¶
千里以為甸服以供上帝山川百神之祀以備百姓兆¶
民之用以待不庭不虞之患(上/)千里之内曰甸京邑在¶
其中央(王/制)甸王田也服服其職業也(國語/注)¶
統四方王者受命創始建國立都必居中土所以揔天¶
<pb:KR3k0049_WYG_013-2b>¶
地之和㩀隂陽之正均統四方旁制萬國者也(五經/要義)¶
建王城昔先王之經邑也掩觀九隩靡地不營土圭測¶
景不縮不盈總風雨之所交然後以建王城(東京/賦)¶
神州崑崙東南方五千里謂之神州中有和姜鄉方三¶
千里五岳之城帝王之宅聖人所生也(王嬰古/今通論)¶
赤縣崑崙東南有赤縣之州風雨有時寒暑有節苟非¶
此土南則多暑北則多寒東則多隂故聖人宅西焉(靈/憲)¶
廣州凡立國都非大山之下必廣州之上髙無近旱而¶
<pb:KR3k0049_WYG_013-3a>¶
水用足下無近水而溝防省因天材就地利故城國不¶
必中規矩道路不必中凖繩(管/子)¶
翼翼詩曰商邑翼翼四方之極(殷/武)此成湯所以建至治¶
保子孫化異俗而懐鬼方也(前匡/衡傳)¶
三亳殷有三亳二亳在梁國一亳在河南也榖熟為南¶
亳即湯都也蒙為北亳即景亳湯所盟地偃師為西亳¶
則盤庚所徙也(世/紀)¶
宗周周自后稷至於文武皆都闗中號為宗周(博物/志)¶
<pb:KR3k0049_WYG_013-3b>¶
二周王城者何西周也成周者何東周也(公羊/昭)河南即¶
郟鄏武王遷九鼎周公營以為都是為王城洛陽周公¶
所營下都以遷頑民是為成周平王東遷之後所謂西¶
周者豊鄗也東周者洛都也威烈王以後所謂西周者¶
河南也東周者洛陽也何以稱河南為西周自洛陽下¶
都視王城則在西也何以稱洛陽為東周自河南王城¶
視下都則在東也(大事/記)¶
地中大司徒以土圭之法測土深正日景以求地中日¶
<pb:KR3k0049_WYG_013-4a>¶
至之景尺有五寸謂之地中天地之所合也四時之所¶
交也風雨之所會也隂陽之所和也然則百物阜安乃¶
建王國焉制其畿方千里而封樹之(周禮/地官)畿方千里取¶
象於日(注/)土方氏以土圭之法以致日景以土地相宅¶
而建邦國都鄙(夏/官)¶
造邑量人掌建國之法以分國為九州營國城郭營后¶
宫量市朝道巷門渠造都邑亦如之(夏/官)¶
營國匠人營國方九里旁三門國中九經九緯經涂九¶
<pb:KR3k0049_WYG_013-4b>¶
軌左祖右社靣朝後市(冬/官)¶
鄷鄗文王作鄷武王作鄗其民有先王之遺風(地理/志)鄷¶
邑在豊水之西鎬京在豊水之東(詩文王/有聲注)周自武王克¶
殷都於鄷鎬雍州為王畿及平王東遷洛邑以岐鄷之¶
地賜秦襄公則秦地累世都之(晉地/理志)¶
四塞秦地被山帶河以為固四塞之國也自繆公以來¶
至於秦王二十餘君常為諸侯雄豈世世賢哉其勢居¶
然也(過秦/論)¶
<pb:KR3k0049_WYG_013-5a>¶
金城秦孝公據崤函之固擁雍州之地始皇踐華為城¶
因河為池據億丈之城臨不測之淵以為固天下已定¶
自以為闗中之固金城千里子孫帝王萬世之業也(上/)¶
搤肮髙祖在洛陽婁敬説曰陛下都洛陽豈欲與周室¶
比隆哉成王即位而營成周洛邑以此為天下之中也¶
有徳則易以王無徳則易以亡夫與人鬬不搤其肮拊¶
其背未能全其勝也今陛下入闗而都案秦之故此亦¶
搤天下之肮而拊其背也(史敬/傳)¶
<pb:KR3k0049_WYG_013-5b>¶
天府劉敬説高帝都闗中上疑之左右大臣皆山東人¶
多勸上都洛陽曰東有成臯西有殽澠倍河向洛其固¶
亦足恃張良曰雒陽四靣受敵此非用武之國也夫闗¶
中左殽函右隴蜀沃野千里南有巴蜀之饒北有胡宛¶
之利阻三靣而守獨以一靣東制諸侯此所謂金城千¶
里天府之國也(史/)¶
百二秦形勝之國也帶河阻山縣隔千里持㦸百萬秦¶
得百二焉地埶便利其以下兵於諸侯譬猶居髙屋之¶
<pb:KR3k0049_WYG_013-6a>¶
上建瓴木也(前/紀)¶
陸海漢興去三河之地止灞滻以西都涇渭之南此所¶
謂天下陸海之地秦之所以虜西戎兼山東者也(東方/朔傳)¶
教化原本長安天子之都親承聖化然其習俗無以異¶
於逺方郡國來者無所法則或見侈靡而放效之此教¶
化之原本風俗之樞機宜先正者也(匡衡/傳)¶
御外大漢之崇世藉廱之饒得御外理内之術夫廱州¶
本帝皇所以育業霸王所以衍功戰士角難之場也闗¶
<pb:KR3k0049_WYG_013-6b>¶
梁之險多所衿帶一卒舉礧千夫沈滯肇十有二是為¶
贍腴斯固帝王之淵囿而守國之利器也(後漢杜篤/論都賦)¶
上都漢之初經營也實用西遷作我上都(西都/賦)¶
帝畿漢之西都在於雍州實曰長安華實之毛則九州¶
之上腴焉防禦之阻則天地之隩區焉是故横被六合¶
三成帝畿周以龍興秦以虎視(上/)¶
彊幹弱枝英俊之域紱冕所興彊幹弱枝隆上都而觀¶
萬國(上/)畿内數州實惟邦本地狹人稠儲蓄未多特宜¶
<pb:KR3k0049_WYG_013-7a>¶
優矜令得休息彊本弱枝自古常事(舊唐髙/季輔傳)¶
天邑漢氏初都在渭之涘秦里其朔實為咸陽廣衍沃¶
野厥田上上實為地之奥區成臯髙帝圖時意亦有慮¶
乎神祗宜其可定以為天邑(兩京/賦)逆胡劉曜縱逸西都¶
敢肆犬羊陵虐天邑(劉琨勸/進表)肆予敢求爾天邑商(尚/書)¶
天府之國淳于定説南陽王模曰闗中天府之國霸王¶
之地今以不能綏撫而還於聲望有虧(晉傳/七)¶
天下樞秦地天下樞八分湊才賢(袁淑白/馬篇)范子見秦王¶
<pb:KR3k0049_WYG_013-7b>¶
曰今韓魏天下之樞也(戰國/策)¶
神明之奥雍州之地古稱天府右控隴蜀左扼崤函前¶
有終南太華之險後有清渭濁河之固神明之奥王者¶
所都此用武之國非諸夏所同秦漢因之卒成帝業間¶
者狂逆構亂九服分崩河北河南盡從逆命然而先帝¶
仗朔方之衆慶緒奔亡陛下藉西土之師朝義就戮豈¶
唯天道助順抑亦地形使然(舊唐郭/子儀傳)¶
王業根本今之闗中即古者邦畿千里之地也王業根¶
<pb:KR3k0049_WYG_013-8a>¶
本於是在焉秦嘗用之以傾諸侯漢嘗因之以定四海¶
盖由慿山河之形勝宅田里之上腴弱則内保一方當¶
天下之半可以養力俟時也彊則外制東夏據域中之¶
大可以蓄威昭徳也(陸宣公闗/中事宜狀)¶
居重馭輕國家之立也本大而末小是以能固(左師/服語)王¶
畿者四方之本也京邑者又王畿之本也其勢當令京¶
邑如身王畿如臂四方如指斯乃居重馭輕天子之大¶
權也太宗列置府兵分𨽻禁衛大凡諸府八百餘所而¶
<pb:KR3k0049_WYG_013-8b>¶
在闗中殆五百焉舉天下不敵闗中則居重馭輕之意¶
明矣(上/)¶
内史秦京師為内史(前地/理志)師古曰京師天子所都畿内¶
也秦并天下改立郡縣而京畿所統特號内史言其在¶
内以别於諸郡守也¶
厭權逺難翼奉元帝初上疏曰天道有常王道亡常亡¶
常者所以應有常也願陛下徙都於成周左據成臯右¶
阻黽池前鄉崧髙後介大河建滎陽扶河東南北千里¶
<pb:KR3k0049_WYG_013-9a>¶
以為闗而入敖倉地方百里者八九足以自娱東厭諸¶
侯之權西逺羗胡之難陛下共己已為按成周之居兼¶
盤庚之徳萬嵗之後長為髙宗(前/漢)¶
東都召伯相宅卜惟洛邑周公初基其繩則直泝洛背¶
河左伊右&KR0518;西阻九阿東門于旋太室作鎮掲以熊耳¶
底柱為流鐔以大岯(東京/賦)増周舊修洛邑扇巍巍顯翼¶
翼光漢京於諸夏總八方而為之極且夫僻界西戎險¶
阻四塞修其防禦孰與處乎土中平夷洞達萬方輻凑¶
<pb:KR3k0049_WYG_013-9b>¶
秦嶺九嵕涇渭之川曷若四瀆五嶽帶河泝洛圖書之¶
淵(東祁/賦)¶
大湊周公將致政南繫于洛水北因于郟山以為天下¶
之大湊(周書作/雒解)¶
天室武王曰我南望過於三塗我北望過於有嶽丕願¶
瞻過於河宛瞻於伊洛無逺天室其曰茲曰度邑(度邑/解)¶
武王平商維定保天室規擬伊洛作度邑(序/)¶
淳瀯杜篤以闗中表裏山河先帝舊京不宜改營洛邑¶
<pb:KR3k0049_WYG_013-10a>¶
乃上奏論都賦塪井之潢汙固不容夫吞舟且洛邑之¶
渟瀯曷足居乎萬乗哉咸陽守國利器不可以乆虚以¶
示姦萌(後/漢)成周之隆乃即中洛知而不從乆都墝埆(上/)¶
寧姬董卓議遷都長安黄琬駮議之曰昔周公營洛以¶
寧姬光武卜東都以隆漢天之所啓神之所安大業既¶
定豈宜妄有遷動以虧四海之望(後/漢)卓謂陳紀曰三輔¶
平敞四靣險固土地肥美號為陸海今欲西遷何如紀¶
曰天下有道守在四夷宜修徳政以懐不附若欲徙萬¶
<pb:KR3k0049_WYG_013-10b>¶
乗以自安将有累卵之危峥嶸之險也(上/)¶
深根固本荀彧曰昔髙祖保闗中光武據河内皆深根¶
固本以制天下進足以勝敵退足以堅守故雖有困敗¶
而終濟大業(魏/志)¶
王里魏孝文外示南伐意在謀遷謂任城王澄曰國家¶
興自北土徙居平城用武之國非可文治崤函帝宅河¶
洛王里因茲大舉光宅中原任城意以為何如澄曰伊¶
洛中區均天下所據陛下制馭華夏輯平九服蒼生聞¶
<pb:KR3k0049_WYG_013-11a>¶
此應當大慶(本/傳)¶
神都孝文議移都南安王禎曰廓神都以延王業度土¶
中以制帝京周公啓之於前陛下行之於後固其宜也¶
(李冲/傳)則天光宅元年九月改東都為神都(唐/書)¶
紫縣孝文自代還洛詔司州主簿裴仲規曰朕開置神¶
畿郡望優重卿既首膺司𨽻美舉復督我名邦何能自¶
致也仲規曰陛下窮神盡聖應天順民棄彼𤣥壤來宅¶
紫縣臣方罄心力躍馬吳會豈一郡而已帝笑曰冀卿¶
<pb:KR3k0049_WYG_013-11b>¶
必副此言(延儁/傳)¶
伊域崔僧淵復族兄恵景書曰主上安遷靈荒兆變帝¶
基維新中壤宅臨伊域河洛之間重隆周道(𤣥伯/傳)¶
四塞隋煬帝幸洛陽詔曰安安而能遷民用丕變是故¶
姬邑兩周如武王之意殷人五徙成湯后之業雒邑自¶
古之都王畿之内天地之所合隂陽之所和控以三河¶
固以四塞水陸通貢賦等故漢祖曰吾行天下多矣唯¶
見雒陽成周墟塉弗堪葺宇今可于伊雒營建東京便¶
<pb:KR3k0049_WYG_013-12a>¶
即設官分職以為民極也(隋/紀)初煬帝登北邙觀伊闕顧¶
曰此龍門耶自古何為不建都於此僕射蘇威對曰自¶
古非不知以俟陛下帝大悦然其地北據山麓南望天¶
闗水木滋茂川源形勝自古都邑莫有此也(兩京/記)¶
形勝不如闗内貞觀四年詔發卒修洛陽宫張𤣥素上¶
書曰昔漢髙將都洛陽婁敬一言即日西駕豈不知地¶
惟土中貢賦所均但以形勝不如闗内也太宗顧謂房¶
𤣥齡曰洛陽土中朝貢道均朕故修營意在便於百姓¶
<pb:KR3k0049_WYG_013-12b>¶
今𤣥素上表實亦可已所有作役宜即停之(舊/唐)¶
東都髙宗嘗謂韋機曰兩京朕東西二宅往來不恒卿¶
宜善思修建始作上陽等宫(兩京/記)建東都詔曰朕聞踐¶
華固徳百二稱乎建瓴卜洛歸仁七百崇乎定鼎是以¶
稱膏腴於天府啟黄圖於渭濵襟沃壤於王城摛緑宇¶
於河渚市朝之城麗皇州之九緯丹紫之原邈神臯之¶
千里二京之盛其來自昔此都心茲宇宙通賦貢於四¶
方交乎風雨均朝宗於萬國曲阜之規猶勤測圭之地¶
<pb:KR3k0049_WYG_013-13a>¶
戴華豈得宅帝之鄉獨稱雄於四塞里王之邑匪建國¶
於三川宜改洛陽宫為東都¶
帝宅判官韋損曰東都帝宅侍中何不守之(舊/唐)始乎周¶
卜今自隋革進十八里作唐東宅籠故地之銅駝抱舊¶
里之玉雞(季庾東/都賦)雄都定鼎地勢據萬國尊帝宅夾清¶
洛丹霞捧朝暾(韋應物/望洛詩)¶
洛賦尋歴代之規兆仍險塞之自然被崑崙之洪流據¶
伊洛之雙川挾成臯之嵓阻扶二崤之崇山砥柱囘波¶
<pb:KR3k0049_WYG_013-13b>¶
綴於後三塗太室結於前鎮以嵩髙&KR1324;岳峻極於天(傳/毅)¶
南都於顯樂都既麗且康陪京之南居漢之陽割周楚¶
之豐壤跨荆豫而為疆武闕闗其西桐栢揭其東流滄浪¶
而為隍廓方城以為墉湯谷涌其後濟永蕩其西推瀨¶
引湍三方通(張衡/賦)¶
蜀都蜀都之地古曰梁州上稽乾度則井絡儲精下按¶
地紀則巛宫奠位東有巴賨綿亘百濮銅梁金堂火井¶
龍湫(揚雄/賦)夫蜀都者盖兆基於上世開國於中古廓靈¶
<pb:KR3k0049_WYG_013-14a>¶
闗而為門包玉壘而為宇帶二江之雙流抗峨眉之重¶
阻水陸所湊兼六合而交會焉豊蔚所盛茂八區而菴¶
藹焉(左思/賦)¶
吳都張紘言於孫權曰秣陵楚武王所置名為金陵地¶
勢岡阜連石頭訪故老云昔秦始皇東廵會稽經此縣¶
望氣者云金陵地形有王者都邑之氣故掘斷連岡改¶
名秣陵處所具存地有其氣天之所命今宜為都邑權¶
善之未能從也後劉備之吳宿於秣陵周觀地形亦勸¶
<pb:KR3k0049_WYG_013-14b>¶
權都之權曰智者意同遂都焉(江表/傳)¶
龍盤虎踞劉備曽使諸葛亮至京因觀秣陵山阜乃嘆¶
曰鍾山龍盤石頭虎踞帝王之宅也(吳/録)王導曰建康古¶
之金陵舊為帝里又孫仲謀劉𤣥徳俱言王者之宅(晉/傳)¶
四靣東以赤山為成臯南以長淮為伊洛北以鍾山為¶
曲阜西以大江為黄河(藝/文)¶
建業水孫皓以建業宫不利謀移都從歩闡表徙武昌¶
揚土百姓泝流供給以為患苦陸凱上疏曰武昌土地¶
<pb:KR3k0049_WYG_013-15a>¶
實危險而塉确非王者安國養民之處船泊則沈漂陸¶
居則峻危且童謡言寧飲建業水不食武昌魚寧還建¶
業死不止武昌居是明天意知民所苦矣皓還都建業¶
(志紀/傳)¶
魏都魏都者畢昴之所應虞夏之餘人先王之桑梓列¶
聖之遺塵考之四隈則八埏之中測之寒暑則霜露所¶
鈞(左思/賦)文帝太和十八年卜遷都鄴登銅雀臺魏御史¶
大夫崔吉等曰鄴城平原千里運漕四通有西門史起¶
<pb:KR3k0049_WYG_013-15b>¶
舊迹可以饒富在徳不在險請都之孝文曰君知其一¶
未知其二鄴城非長乆之地石虎傾於前慕容㓕於後¶
國富主奢暴成速敗且西有枉人山東有列人縣北有¶
栢人城君子不飲盗泉惡其名也遂止乃都洛陽(後魏/書)¶
中都唐𤣥宗開元九年五月置中都改蒲州為河中府¶
時揚州功曹參軍韓覃上疏曰建國都乃長乆之大業¶
也若兩都舊制分官衆多費耗用度尚以為損豈况更¶
建中都乎夫河東者國之股肱郡也勁鋭彊兵盡出於¶
<pb:KR3k0049_WYG_013-16a>¶
是其地隘狹今又置都使十萬之户將安投乎且陋東¶
都而幸西都自西都而造中都取樂一君之欲以遺萬¶
人之患務在都國之多不恤危亡之變悦在逰幸之便¶
不顧兆庶之困非所以深根固蔕不㧞之長䇿矣昔漢¶
帝感鍾離之言息事徳陽之殿趙主採續咸之諫止造¶
鄴都之宫臣願詔罷中都則福履無疆天下幸甚至六¶
月三日詔停(通典一百/七十九注)¶
北都十一年并州置北都詔曰我國家龍躍晉水鳯翔¶
<pb:KR3k0049_WYG_013-16b>¶
太原猶成湯之居亳有周之興岐昔堯理唐郊式建丹¶
陵之地漢居洛邑更表南陽之都今王業正興宫觀猶¶
在列於編郡情所未安其并州宜置北都改州為太原¶
府(册/府)¶
汴都汴州水陸所湊邑居龐雜號為難理(舊唐李/勉傳)汴都¶
日月所會天地之中禹畫為豫周封鄭地觜觹臨而上¶
直實沉分以為次惟蓬澤之固境昔合縻之所至芒碭¶
渙渦截其靣金隄玉渠累其脊雷夏灉沮繞其脇罍丘¶
<pb:KR3k0049_WYG_013-17a>¶
訾婁夾其胰蜀險漢坌荆惑閩鄙惟此中峙不首不尾¶
利過百二嶮踰四塞鄙秦人之踐華陋荆州之却月(周/邦)¶
(彦/賦)汴州水陸要衝山河形勝乃萬庾千箱之地是四通¶
八達之郊(晉天福/元年詔)東京華夷溱湊水陸㑹通(周顯徳/元年詔)輦¶
轂之下謂之浩穰萬國駿奔四方繁會(三年/詔)¶
燕都蘇秦説燕文侯曰燕東有朝鮮遼東北有林胡樓¶
煩西有雲中九原東有滹沱易水南有碣石雁門之饒¶
北有棗栗之利此所謂天府者也(史/記)燕薊南通齊趙渤¶
<pb:KR3k0049_WYG_013-17b>¶
碣石間一都會也(前地/理志)因内海以為池即瓊島而為囿¶
近則東有潞河之饒西有香山之阜南有栁林之區北¶
有居庸之口逺則易河滹水帶其前龍門狐嶺屛其後¶
葘時鴨緑浮其左五臺恒山阻其右(黄文仲/大都賦)¶
夀春周馥成都王頴以為河南尹馥覩洛陽孤危乃與¶
祖納華譚等建策迎天子遷都夀春曰殷人有屢遷之¶
事周王有岐山之徙方今河朔蕭條崤函沮澀宛都多¶
敗江左多虞惟淮揚之地北阻塗山南抗靈嶽名川四¶
<pb:KR3k0049_WYG_013-18a>¶
帶有重險之固是以楚人東遷遂宅夀春徐邳東海亦¶
足戍禦且漕運四通無患空乏宜相土遷宅以享永祚¶
(晉/書)彼夀陽者南引荆汝之利東連三吳之富北接梁宋¶
平塗不過七日西援陳許水陸不出千里外有江湖之¶
阻内保淮肥之固龍泉之陂良疇萬頃舒六之貢利盡¶
蠻越金石皮革之具萃焉苞木箭竹之族生焉山湖藪¶
澤之隈水旱之所不害土産草滋之實荒年之所取給¶
此則係乎地利者也(伏滔正/淮論)¶
<pb:KR3k0049_WYG_013-18b>¶
天心遷徙隋文帝嫌舊城制度偪小宫内多鬼妖夜與¶
髙熲蘇威定議遷都庾季才旦而奏曰仰觀𤣥象俯察¶
圖記龜兆允襲必有遷都且漢營此城經今將八百嵗¶
水皆鹹鹵不甚宜人願恊天人之心為遷徙之計帝愕¶
然謂熲等曰是何神也朕自今以後信有天道矣(本/傳)開¶
皇二年移入新邑在漢故城之東南萬年縣界南直終¶
南山子午谷北枕龍首原今朝堂即舊楊興村村門大¶
樹今見在(兩京/記)¶
<pb:KR3k0049_WYG_013-19a>¶
襄鄧乾寧初朱樸上書議遷都曰古之王者不常厥居¶
皆觀天地興衰隨時制事闗中隋家所都我實因之廣¶
明巨盗䧟覆京闕髙祖太宗之制蕩然矣夫襄鄧乃形¶
勝之地沃衍之墟自古中興之君去已衰之衰就未王¶
而王今南陽光武雖起而未王也江南土薄水淺人心¶
囂浮輕巧不可以都河北土厚水深人心彊愎狠戾不¶
可以都惟襄鄧實惟中原人心質良去秦咫尺而有上¶
洛為之限永無夷狄侵軼之虞此建都之極選也(唐/書)湯¶
<pb:KR3k0049_WYG_013-19b>¶
思退以金人議和欲棄唐鄧海泗手詔謂唐鄧非險要¶
可置度外虞允文奏議鄧為襄漢之藩籬南陽又為鄧¶
州之藩籬古形勝之國也¶
大勢議者曰洛陽四戰之地既將不可蒲坂虞舜舊國¶
表裏山河江陵亦嘗設都控壓吳蜀逺導避翟寧不堪¶
居荅曰蒲坂土瘠人貧困竭甚於洛邑江陵本非要害¶
梁主數嵗國亡夫臨制萬國尤借大勢秦川是天下之¶
上腴闗中為海内之雄地若居之則勢大而威逺捨之¶
<pb:KR3k0049_WYG_013-20a>¶
則勢小而威近恐人心因斯而摇矣非止於危亂乎哉¶
(通典一百/七十四)¶
京兆京兆絶髙曰京京大也十億曰兆欲令帝都殷盈¶
也左輔右弼蕃翊承風也張掖始開垂張臂掖也(漢官/儀)¶
絶髙曰京十億曰兆人衆所聚也(登瀛秘/錄注)¶
輦轂王鳯疏云臣當靡骨輦轂下(前元/后傳)至止之日馳心¶
輦轂(曹植責/躬詩表)谷永疏曰薛宣為御史中丞執憲轂下(漢/書)¶
轂下喻在輦轂之下京城之中也(胡廣漢官/觧故注)神臯載穆¶
<pb:KR3k0049_WYG_013-20b>¶
轂下以清(任彦升竟/陵王狀)自我違京輦四載迄于斯(潘安仁/懐縣詩)¶
佳麗壯哉帝王居佳麗殊百城(曹植贈/王粲詩)兩京愧佳麗三¶
都豈能似(謝靈運/㑹吟行)江南佳麗地金陵帝王州(謝𤣥暉/鼓吹曲)地¶
近華陽金壇之陵故云金陵(建康/録)六代帝王國三吳佳¶
麗城謂金陵也(李白/詩)¶
皇州升髙臨四闗表裏望皇州(鮑明/逺詩)宛洛佳遨逰春色¶
滿皇州(謝𤣥/暉)¶
皇邑清晨發皇邑日夕過首陽(曹子建贈白/馬王彪詩)祇役出皇¶
<pb:KR3k0049_WYG_013-21a>¶
邑相期憩甌越(謝靈/運詩)¶
京華京華㳺俠窟山林隠遁棲(郭璞/詩)昔余游京華未嘗¶
廢丘壑(謝靈/運)務恊華京想詎存空谷期(上/)火燎神州洪¶
流華域(劉/琨)¶
京洛名都多妖女京洛出少年(子建名/都篇)京洛多風塵素¶
衣化為緇(陸/機)誰能乆京洛緇塵染素衣(謝𤣥/暉)京洛多妖¶
麗玉顔侔瓊㽔(陸/機)¶
京室京室密清㒺有不韙(東京/賦)引領望京室南路在伐¶
<pb:KR3k0049_WYG_013-21b>¶
柯(潘安/仁)引顧見京室宫雉正相望(謝𤣥/暉)¶
京縣灞涘望長安河陽視京縣(𤣥/暉)太微凝帝宇瑶光正¶
神縣(江淹/雜體)¶
上游項羽陽尊懐王為義帝曰古之王者地方千里必¶
居上㳺徙之長沙都郴(前/傳)¶
四方之統王者居中國何順天地之和而同四方之統¶
也(譙周/法訓)¶
名都燕之涿薊趙之邯鄲魏之温軹韓之滎陽齊之臨¶
<pb:KR3k0049_WYG_013-22a>¶
淄楚之宛丘鄭之陽翟二周之三川富冠海内皆為天¶
下名都居五諸侯之衢跨街衝之路也(鹽鐵/論)¶
居中欲近四旁莫如中央故王者必居天下之中禮也¶
(荀大/畧)¶
奠枕昔在姬公用於周而四海皇皇奠枕于京(楊廣/見)¶
根本京師者諸夏之根本(詩民/勞箋)京師以諸夏為障蔽(苕/之)¶
(華/箋)京師諸夏之本也將以觀治而豪猾踰檢(劉蕡/傳)左襄¶
四年魏絳諌晉侯曰諸華必叛注諸華中國詩正義曰¶
<pb:KR3k0049_WYG_013-22b>¶
猶諸夏也(上/)京師者諸侯之父母也(詩沔/水傳)¶
王化之始杜預為河南尹以京師王化之始自近及逺¶
凡所施論務崇大體(晉/書)¶
百官之府文帝詔京師百官之府四海歸向(隋/紀)¶
衣冠所聚張九齡云京師衣冠所聚身名所出從容附¶
會不勤而成是大利在于内而不在于外也(本/傳)¶
朝宗𤣥宗時京城糓貴裴耀卿曰國家帝業本在京師¶
萬國朝宗百代不易之所(舊/唐)國家大本在京師秦地狹¶
<pb:KR3k0049_WYG_013-23a>¶
水旱易匱(新/唐)¶
天下本李晟云長安宗廟所在為天下本若皆執羈勒¶
誰復京師(舊/唐)京師天下之本(新/書)¶
寰内寰内諸侯尹更始曰天子以千里為寰(榖/梁)¶
古三都堯治平陽舜治蒲坂禹治安邑三都相去各二¶
百餘里俱在冀州(春秋/疏)冀州者天下之中州自唐虞及¶
夏殷皆都焉是天子之常居鄒衍著書云九州之内名¶
曰赤縣赤縣之畿從冀州而起(榖梁/疏)¶
<pb:KR3k0049_WYG_013-23b>¶
三河昔唐人都河東殷人都河内周人都河南夫三河¶
在天地之中若鼎足王者之所居也建國各數百千嵗¶
(史貨/殖傳)周在中樞三河之分風雨所起四險之國(博物/志)¶
三川張儀曰争名者於朝争利者於市今三川周室天¶
下之朝市也(奉/策)韋昭曰有河洛伊曰三川(今注/無)¶
漢五都五都之貨殖(西都/賦)王莽於長安及五都立五均¶
官更名長安東西市令及洛陽邯鄲臨甾宛成都市長¶
皆為五均司市稱師東市稱京西市稱畿洛陽稱中餘¶
<pb:KR3k0049_WYG_013-24a>¶
四都各用東西南北為稱(食貨/志)¶
魏五都魏黄初二年正月改長安譙許昌鄴并洛陽為¶
五都立石表西界宜陽北行太行東北界陽平南循魯¶
陽東界郯為中都之地(魏志/注)魏因漢祚復都洛陽以譙¶
為先人本國許昌為漢之所居長安為西京之遺跡鄴¶
為王業之本基故號五都(水經/注)¶
唐五都肅宗寳應元年詔曰五都之號其來自乆宜以¶
京兆為上都河南為東都鳯翔為西都江陵為南都太¶
<pb:KR3k0049_WYG_013-24b>¶
原為北都(志/)¶
　　州¶
州州疇也各疇其土而生也(説/文)州注也郡國所注仰也¶
(釋/名)州之言殊也合同類異其界也(春秋説/題辭)周禮五黨為¶
州州疇也州有長使之周相足也(風俗/通)¶
神州地中央曰崑崙其東南地方五千里名曰神州中¶
有五岳地圖帝王居之(括地/象)¶
九州黄帝受命風后受圖割地布九州置十二國(周公/成名)¶
<pb:KR3k0049_WYG_013-25a>¶
(録/)自神農已上有大九州柱州迎州神州等名至黄帝¶
以來徳不及逺惟於神州之内分為九州(周禮職/方疏)顓帝¶
帝嚳建萬國而制九州(帝王/世紀)堯遭洪水民居水中髙土¶
故曰九州(説/文)¶
州域河漢之間為豫周也兩河之間為冀晉也河濟之¶
間兖衛也東方為青齊也泗上為徐魯也東南為揚越¶
也南方為荆楚也西方為雍秦也北方為幽燕也(吕覽/有始)¶
兩河間曰冀州河南曰豫州河西曰雝州漢南曰荆州¶
<pb:KR3k0049_WYG_013-25b>¶
江南曰揚州濟河間曰兖州濟東曰徐州燕曰幽州齊¶
曰營州(爾/雅)¶
星主北斗七星主九州(春秋文/耀鈎)五星流為兖鉤鈐星别¶
為豫昴畢散為冀箕星散為幽營室流為并參伐流為¶
益虚危流為青天氐流為徐軫星散為荆牽牛流為揚¶
(元命/包)¶
繫台摘輔象曰兖豫屬上台(九州繋/於三台)荆揚屬下級(上之/下等)¶
(一台名/有上下)梁雍屬中上(中台/之上)冀州屬錯(中台之下/下台之上)青州屬¶
<pb:KR3k0049_WYG_013-26a>¶
下上(下台/之上)徐州屬下下(下台/之下)¶
異氣九州之水泉剛柔各異青徐角羽集寛緩舒遲人¶
聲緩其泉鹹以酸荆揚角徴㑹氣漂輕人聲急其泉酸¶
以苦梁州商徴接剛勇慓人聲騫其泉苦以辛兖豫宫¶
徴合平静有慮人聲端其泉甘以苦雍冀合商羽端駃¶
烈人聲揵其泉辛以鹹(河/圖)¶
舜十二州馬融曰禹平水土置九州舜以冀州之北廣¶
大分置并州燕齊遼逺分燕置幽州分齊為營州於是¶
<pb:KR3k0049_WYG_013-26b>¶
為十二州(史記/注)¶
禹九州堯遭洪水分為十二州今虞書是也及禹平水¶
土還為九州今禹貢是也(帝王/世紀)禹登王位還置九州(正/義)¶
魯班石為禹九州圖今在格城石室山東北岩中(述異/記)¶
九牧王孫滿曰昔夏之方有徳也貢金九牧(左宣/三)¶
殷九州商頌帝命式于九圍(互見/地門)¶
周九州保章氏以星土辨九州之地所封封域皆有分¶
星以觀妖祥注星土星所主土也(己見/星門)¶
<pb:KR3k0049_WYG_013-27a>¶
　周敬王魯哀公之時吳為越所滅其後六十九年至¶
　威烈王始命韓魏趙為諸侯後十七年安王之時三¶
　國共滅晉而分其地後五十六年顯王之時而越為¶
　楚所滅又按所列諸國分野具於班固漢書及皇甫¶
　謐帝王世紀下分區域上配星躔固合同時不應前¶
　後當吳之未亡天下列國尚有數十其時韓魏趙三¶
　卿又未為諸侯晉國猶在豈分其土地自吳滅至分¶
　晉凡八十六年時既不同若何分配又按諸國地分¶
<pb:KR3k0049_WYG_013-27b>¶
　考所在封疆辯詳𨽻屬甚為乖互不審二子何不依¶
　漢書漢書又云今之蒼梧鬱林合浦交趾九真南海¶
　日南皆越分野夏少康庶子封于㑹稽後二十餘代¶
　至勾踐滅吳稱伯後六代而亡後十代至閩君摇漢¶
　復立為越王都夷甌則今永嘉郡也是時秦南海尉¶
　趙他亦稱王五嶺之南皆他所有也又按越之本封¶
　在於會稽至勾踐彊盛有江淮之地天子致胙號稱¶
　霸王正當戰國之時凡得百四十二嵗後至秦漢方¶
<pb:KR3k0049_WYG_013-28a>¶
　有閩摇雖虚引其歴代興亡而地分星躔皆不相渉¶
　及趙佗奄有時代全乖未知取舎何所准的凡為著¶
　述誠要詳審者也(通/典)¶
王者規摹夏書禹貢周氏職方中畫九州外薄四海析¶
其物土制其疆域此盖王者之規摹也(後魏地/形志)¶
増益禹貢有青徐梁而無并幽營爾雅有徐幽營而無¶
青梁并職方有青幽并而無徐梁營三代不同故也(釋/文)¶
漢興武帝開拓三方立十三州通并梁之數而増交益¶
<pb:KR3k0049_WYG_013-28b>¶
焉(物理/論)¶
州十二師古者處師八家而為鄰三鄰而為朋三朋而¶
為里五里而為邑十邑而為都十都而為師州十有二¶
師焉家不盈三口者不朋由命士以上不朋(洛誥/大傳)¶
　　郡¶
郡郡羣也人所羣聚也秦改諸侯置郡縣隨其所在山¶
川土形而立其名(釋/名)¶
立郡秦始皇廢五等之爵立郡縣之官以公國為大以¶
<pb:KR3k0049_WYG_013-29a>¶
侯伯為小大郡曰守小郡曰都尉(史/記)¶
周制周制天子方千里分為百縣縣有四郡故左氏傳¶
曰上大夫受縣下大夫受郡(風俗/通)至秦始置三十六郡¶
以監縣矣邑君聲(説/文)¶
取名郡之言君也改公侯之封而言君者至尊也郡守¶
專權君臣之禮彌崇今郡字君在其左邑在其右君為¶
元首邑以載民故取名於君謂之郡(黄義仲十/三州記)¶
三十六郡秦用李斯議分天下為三十六郡凡郡或以¶
<pb:KR3k0049_WYG_013-29b>¶
列國陳魯齊吳是也或以舊邑長沙丹陽是也或以山¶
陽太山山陽是也或以川原西河河東是也或以所出¶
金城城下得金酒泉泉味如酒豫章樟樹生庭雁門雁¶
之所育是也或以號令禹合諸侯大計東冶之山㑹計¶
國名㑹稽是也(漢官/儀)敦煌酒泉其水甘若酒味故也張¶
掖言張國臂掖以威羗狄(應劭地理/風俗記)又曰昔者天子建¶
國名都或以合名或以山林故豫章以樹氏都酸棗以¶
棘名邦(水經/注)¶
<pb:KR3k0049_WYG_013-30a>¶
郡縣城渾出周至楚新城説其令曰王何不以新城為¶
主郡也邉邑甚利之(楚/䇿)甘茂曰宜陽大縣也上黨南陽¶
積之乆矣名為縣其實郡也(秦/策)春秋時郡屬於縣趙簡¶
子所謂上大夫受縣下大夫受郡是也戰國時縣屬於¶
郡所謂上郡十五縣者是也(大事/記)¶
　按此則郡縣之設自春秋已然矣栁子厚封建論乃¶
　云秦有天下裂都㑹而為之郡邑廢侯衛而為之守¶
　宰據天下之雄圖都六合之上㳺攝制四海運於掌¶
<pb:KR3k0049_WYG_013-30b>¶
　握之内此其所以為得也不數載而天下大壊其有¶
　由矣夫左傳楚子入陳因縣陳策中楚有新城令趙¶
　有上黨守靳黈且下有四太守字是郡縣守宰俱不¶
　始於秦也司馬索隠云漢景時始稱太守然賈誼傳¶
　河南守吳公又先于景帝矣¶
　　縣¶
縣周禮百里曰同所以奬王室恊風俗總名為縣縣者¶
𤣥也首也從系倒首與縣易偏矣言當𤣥靜徭役也(上/)¶
<pb:KR3k0049_WYG_013-31a>¶
縣懸也懸於郡矣(釋/名)¶
取名縣絃也絃以貞直言下體之居臨民之位不輕其¶
誓施繩用法不曲如絃絃聲近縣故以取名今縣字在¶
半也(黄義仲十/三州記)¶
子男縣萬户以上為令則子國也千户為長男國也今¶
人呼縣為百里子男本方百里也故言今之百里古之¶
諸侯(黄恭十/四州記)¶
縣有四郡郊甸方六百里因西土為方千里分以百縣¶
<pb:KR3k0049_WYG_013-31b>¶
縣有四郡郡有四鄙鄙不過百室以便野事(周/書)¶
邢丘武王伐紂到于邢丘乃修武勒兵於甯更名邢丘¶
曰懐甯曰修武行克紂于牧之野(韓詩/外傳)¶
武丘武王祭南嶽廻至汝水西野宿于武丘夜夢云築¶
城在此兼祭天地可王七百年遂城于武丘北因名武¶
隂在沉丘縣(城/記)¶
猗氏猗氏縣猗丘所居之地猗頓魯窮士也問術于陶¶
朱公公教之蓄五牸遂富漢因之名縣(郡國/志)¶
<pb:KR3k0049_WYG_013-32a>¶
九門九門縣本為九室而居趙武靈王改之為九門縣¶
(戰國/策)¶
新豊京兆新豊秦曰驪邑髙祖七年置(漢/志)太上皇不樂¶
闗中思慕鄉里髙祖徙豊沛酤酒煮餅商人立為新豊¶
(三輔/舊事)高帝既作新豊并移舊社衢巷棟宇物色惟舊士¶
女老㓜相㩦路首各知其室放犬羊雞鴨於通塗亦競¶
識其家其匠人胡寛所營也移者皆悦其似而徳之(西/京)¶
(雜/記)¶
<pb:KR3k0049_WYG_013-32b>¶
聞喜武帝元鼎六年將幸緱氏至左邑桐鄉聞南越破¶
以為聞喜縣(漢/紀)¶
獲嘉七年春至汲新中鄉得吕嘉首以為獲嘉縣(上/)¶
懐徳太興三年七月丁亥詔先公武王先考恭王臨君¶
琅邪四十餘年恵澤加百姓遺愛結人情朕創基江表¶
兆庶宅心繦負子來琅琊國人近有千户在此今立為¶
懐徳縣統丹陽郡優復之科一依漢氏沛及南頓故事¶
(晉元/紀)¶
<pb:KR3k0049_WYG_013-33a>¶
昭應唐𤣥宗幸温泉見白鹿升天改會昌為昭應縣(會/昌)¶
(觧/頓)會昌新豊也¶
平陸天寳中上以三河道險束漕運艱難乃旁北山鑿¶
石為月河以避湍急(傳信/録)陜州刺史李齊物開砥柱之¶
險以通流運於石中得古鐵犁鏵有平陸字因改河北¶
縣為平陸縣(舊/唐)¶
咸陽咸陽縣本秦舊縣也山南曰陽水北曰陽在北山¶
之南渭水之北故曰咸陽(元和郡/縣圖志)¶
<pb:KR3k0049_WYG_013-33b>¶
錢塘秦始皇三十七年東㳺丹陽至錢塘臨浙江(史/記)錢¶
塘屬會稽郡西部都尉治(漢/志)防海大塘在縣東一里符¶
郡議曹華信家議立此塘以防海水始開募有能致一¶
斛土者即與錢一千旬月之間來者雲集塘未成而不¶
復取於是載土石者皆棄而去塘以之成故改名錢塘¶
焉(錢塘/縣記)錢塘在餘杭初為潮水所損州人華信云云(九域/志)¶
　希通録云錢塘史漢但作唐字今人以唐為塘非也¶
　其失本於世説注云晉人沈姓而令其縣者詭令致¶
<pb:KR3k0049_WYG_013-34a>¶
　土云云不知秦漢已有此名豈至晉而然乎¶
　世説雅量篇云褚裒送人投錢唐亭住爾時吳興沈¶
　充為縣令遇之云云注云錢塘縣記云縣近海為潮¶
　漂沒縣諸豪姓歛錢顧人輦土為塘因以為名沈令¶
　未詳今謂以唐為塘其失本於世説注且云晉人沈¶
　姓而令其縣者為之句義俱差不有誤於後學耶¶
陳留陳留郡鄭邑後為陳所併故曰陳留瓚曰宋亦有¶
留彭城留是也留屬陳故稱陳留也(漢/志)¶
<pb:KR3k0049_WYG_013-34b>¶
浚儀浚儀縣北有浚水像而儀之故曰浚儀縣有倉頡¶
師曠城上有列仙之吹臺北有牧澤中出蘭蒲土多儁¶
髦今帶牧澤方一十五里俗謂之蒲闗澤(陳留風/俗傳)¶
尉氏圈稱云尉氏鄭國之東鄙尉獄官名也鄭大夫尉¶
氏之邑故欒盈曰盈將歸死于尉氏也(水/經)¶
洛陽周公相成王以鄷鎬偏在西方職貢不均乃使邵¶
公卜居洛水之陽以即中土(帝王/世紀)八方之廣周洛為中¶
於是遂築新邑營定九鼎以為王之東都(援神/契)周在中¶
<pb:KR3k0049_WYG_013-35a>¶
樞西阻崤谷東望荆山南靣少室北有太嶽三河之分¶
風雨所起四險之國(博物/志)互見都¶
江都廣陵之江都縣城臨江應劭地里風俗記曰縣為¶
一都之會故曰江都也(水/經)¶
馮翊馮翊翊蕃故以為名(應劭漢/官觧詁)¶
盩厔山曲曰盩水曲曰厔故以名縣(圖/經)¶
梓潼東倚梓林西枕潼水故以名縣¶
南陽南陽劉善曰在中國之南而居陽地故以為名(水/經)¶
<pb:KR3k0049_WYG_013-35b>¶
青田青田縣有草葉似竹可染碧名為竹青此地所産¶
故名青田(永嘉/記)¶
古田屬福州開元以前嘗為土豪所據至二十八年始¶
建為縣有謝能者十餘户言因古田畝懇闢而居故曰¶
古田又曰青田者其地有青田鄉父老言田中嘗得青¶
玉(圖/經)¶
兩當鳯州兩當縣古老相傳嘉陵江與牛洹水相會於¶
縣界故縣界名兩當又云東京西蜀至此皆三十程故¶
<pb:KR3k0049_WYG_013-36a>¶
名兩當(上/)兩當縣水出陳倉縣之大散嶺西南流入故¶
道川謂之故道水縣因水取名或云縣西有兩山相當¶
故名之也(水/經)¶
陽曲陽曲屬太原應劭曰黄河千里一曲當其陽故曰¶
陽曲(漢/書)¶
九原正平縣有九原一名九京即趙簡子觀處(十道/志)¶
封丘封丘衛地故燕之延鄉也髙祖與項羽戰於延鄉¶
有翟母免其難故以延鄉封翟母焉(國都/記)¶
<pb:KR3k0049_WYG_013-36b>¶
晉江泉州屬邑漢平粤之後其地既虚而晉之衣冠避¶
地者多㳂江以居故以名之¶
盧奴安喜縣即古盧奴縣也有黒水故池深而不流俗¶
謂黒水為盧不流為奴(圖/經)¶
壯哉髙帝北征南過曲逆上其城望室屋甚大曰壯哉¶
縣吾行天下獨見雒陽與是耳更封陳平為曲逆侯(漢/書)¶
章帝北巡北岳以曲逆名不善改為蒲隂(後/漢)¶
鄙小韓安國傳即以嫮鄙小縣師古曰鄙小縣言在外¶
<pb:KR3k0049_WYG_013-37a>¶
鄙之小縣也(前/漢)¶
六等大唐縣有赤畿望𦂳上中下六等之差京都所治¶
為赤縣京之旁邑為畿縣其餘則以户口多寡資地美¶
惡為差(郡國/志)開元中以近畿之州為四輔同華岐蒲其¶
餘為六雅十望十𦂳及上中下之差六雄鄭陜汴絳懐¶
魏十望宋毫渭許汝晉洛號衛相初有十𦂳州後入𦂳¶
者甚多¶
麗水麗水縣有惡道惡道有突星瀨謝靈運與弟書曰¶
<pb:KR3k0049_WYG_013-37b>¶
聞惡道溪中九十九里有五十九灘永嘉記曰王右軍¶
遊惡道歎其奇絶遂書突星灘於石(圖/經)¶
松陽松陽縣東南臨大溪有松陽樹大八十一圍腹中¶
空容三十人坐故取此為名王右軍嘗徃看之云(吳地/記)¶
　漢晉以後帝王之割據無常州郡之更置不一其載¶
　在本志者固可考而知也藝文畧具九州初學止叙¶
　十道嗣後類集各依本朝或語焉而不詳或棼紜而¶
　無統誠亦有難于述志者今按舊籍少存梗概以備覽云¶
<pb:KR3k0049_WYG_013-38a>¶
　　城¶
城城以盛民也墉城垣也(説/文)城盛也盛受國都也城上¶
垣謂之睥睨言於孔中睥睨非常也亦曰陴言禆助城¶
之髙也亦曰女牆言其卑小比之於城若女子之於丈¶
夫也(釋/名)堞城上女垣(説/文)雉堞也以白堊之故曰粉堞(増/韻)¶
雉鄭叔段居京謂之京城大叔祭仲曰都城過百雉國¶
之害也(左隠/元)家不蔵甲邑無百雉之城雉者何五板而¶
堵五堵而雉百雉而城(公羊定/十二)天子之城千雉髙七雉¶
<pb:KR3k0049_WYG_013-38b>¶
公侯百雉髙五雉子男五十雉髙三雉(五經/異義)¶
仞天子之城髙九仞公侯七仞伯五仞子男三仞(五經/異義)¶
崇城天子曰崇城言崇髙也諸侯曰干城言不敢自專¶
禦於天子也(白虎/通)¶
周城天子周城諸侯軒城軒城者缺南靣以受過也(春/秋)¶
(説/文)¶
城始堯聴四岳之言用鮌修水鮌曰帝遭天灾厥黎不¶
康乃築城以衛君造郭以守民此城郭之始也(吳越/春秋)鯀¶
<pb:KR3k0049_WYG_013-39a>¶
為三仞之城(淮南/子)處士東里槐責禹亂天下事禹退作¶
三城彊者攻弱者守敵者戰城郭盖禹始也(博物/志)¶
堯城故堯城在濮洲鄄城縣東北十五里竹書云昔堯¶
末德衰為舜所囚也又有偃朱故城在縣西北十五¶
里竹書云舜囚堯復偃丹朱使不得與父相見也(括地/志元)¶
(和志云十道志已/録今不欲去之)小城陽城在陽城西南半里許俗云¶
囚堯城(續述/征記)王僧辨上元帝表云閶闔受白登之辱象¶
魏致堯城之疑(梁/書)¶
<pb:KR3k0049_WYG_013-39b>¶
鶴城長垣縣有鶴城昔夏累養鶴于此遂號鶴城(城塜/記)¶
保民夏城中丘榖梁曰城為保民為之也民衆城小則¶
益城益城無極凡城之志皆譏也注夫保民以徳不以¶
城也如民衆而城小輙益城是無極也(隠/七)¶
亟城梁伯好土功亟城而弗處民罷而弗堪則曰某㓂¶
將至乃溝公宫曰秦將襲我民懼而潰秦遂取梁(僖十/九)¶
城惡楚子重自陳伐莒圍渠丘渠丘城惡衆潰奔莒莒¶
城亦惡莒潰楚遂入鄆莒無備故也君子曰恃陋而不¶
<pb:KR3k0049_WYG_013-40a>¶
備罪之大者也備豫不虞善之大者也莒恃其陋而不¶
修城郭浹辰之間而楚克其三都無備也夫(左成/九)¶
飾城古者大國過小邑必飾城而請罪禮也(榖襄二/十五)¶
城成周王使富辛與石張如晉請城成周晉士彌牟營¶
成周計丈數揣髙卑度厚薄仞溝洫物土方議逺邇量¶
事期計徒庸慮材用書餱糧以令役於諸侯屬役賦丈¶
書以授帥(左昭三/十二)孟懿子會城成周宋仲幾不受功士¶
伯怒乃執仲幾以歸城三旬而畢(宣/元)¶
<pb:KR3k0049_WYG_013-40b>¶
城叛中行穆子圍鼓鼓人有以城叛者不許軍吏曰師¶
徒不勤可得城奚故不受曰有以吾城叛者吾所甚惡¶
也人以城來我獨奚好焉賞所以甚惡是失賞也(説/苑)¶
馬城昔秦人築城於武周塞内以備胡將成而崩者數¶
矣有馬馳走周旋反覆父老異之因依馬跡以築城城¶
乃不崩遂以名焉(捜神/記)¶
城沂楚令尹蒍艾獵城沂使封人慮事以授司徒量功¶
命日分財用平板榦稱畚築程土物議逺邇畧基址具¶
<pb:KR3k0049_WYG_013-41a>¶
餱糧度有司事三旬而成不愆于素(宣十/一)¶
羊城廣州㕔事梁上畫五羊像又作五榖囊隨像懸之¶
云昔髙固為楚相五羊銜榖萃於楚庭故圖其像為瑞¶
六國時廣州屬楚(廣州/記)固為楚相有五仙人騎五色羊¶
各持糓穂一莖六出以遺州人騰空而去今呼為五羊¶
其城周十里初尉佗築之歩陟修之既而為黄巢所焚¶
(寰宇/記)吳修為廣州刺史未至州有五仙人騎五色羊負¶
五榖而來令州庭上圖之為瑞故廣南謂之五羊城(五/部)¶
<pb:KR3k0049_WYG_013-41b>¶
龜城初張儀築成都城城屢壊不能立忽有大龜周旋¶
行走巫言依龜行處築之城乃得立所掘處成大池龜¶
乃復入於中龜毎出則州境有賊刺史或病(寰宇/記)益州¶
城張儀所築錦州城在州南蜀時故宫也亦為錦里(益/州)¶
(記/)蜀王孟昶於成都城上種芙蓉花開爛漫如錦因以¶
為名一曰以江山明媚錯雜如錦也一曰以蜀有錦官¶
如銅官鹽官之類故名亦曰錦里¶
代城盧植去代城始築版幹一夜亡去西南五十里大¶
<pb:KR3k0049_WYG_013-42a>¶
澤中營城自護結葦為九門於是就以為治城圓匝而¶
不方周四十七里開九門更名其故城曰東城(博物/志)¶
雲中城武侯自五源河曲築長城東至隂山又於河西¶
造大城一箱崩不就乃改卜隂山河曲而禱焉晝見羣¶
鵠逰于雲中徘徊經日見大光在其下武侯曰此為我¶
乎乃即于其處築城今雲中城是也(虞氏/記)¶
新城韓氏城新城期十五日而成叚&KR1324;為司空有一縣¶
後二日叚&KR1324;執其吏而囚之囚者之子走告封人子髙¶
<pb:KR3k0049_WYG_013-42b>¶
曰惟先生能活臣父之死願委之先生封人子髙曰諾¶
乃見叚&KR1324;自扶而上城封人子髙左右望曰美哉城乎¶
一大功矣子必有厚賞矣自古及今功若此其大也而¶
能無有罪戮者未嘗有也封人子髙出叚&KR1324;使人夜觧¶
其吏之束縛也而出之(吕氏春/秋開春)¶
長城秦始皇使蒙恬北築長城西屬流沙東至弱水以¶
捍胡(史御/覽)恬築長城因地險周制險塞起臨洮至遼東¶
延袤萬餘里恬將吞藥自殺嘆曰恬罪固當死矣起臨¶
<pb:KR3k0049_WYG_013-43a>¶
洮屬之遼東城塹萬餘里此其中不能無絶地脉哉(本/傳)¶
始皇使蒙恬築長城死者相屬民歌曰生男慎弗舉生¶
女哺用餔不見長城下尸骸相支柱(陽泉物/理論)秦所築長¶
城土色皆紫漢塞亦然故稱紫塞者焉(古今/注)¶
　趙成侯六年中山築長城(史/記)太山西北有長城縁河¶
　徑太山千餘里至瑯瑯臺入海(太山/郡記)齊宣王乗山嶺¶
　之上築長城東至海西至濟洲千餘里以備楚(齊/記)周¶
　王築防以為長城(竹/書)齊之長城巨防足以為塞(韓非/子史)¶
<pb:KR3k0049_WYG_013-43b>¶
　(注/)秦昭王滅義渠築長城以備胡(漢匈/奴傳)梁惠成王十¶
　二年龍賈帥師築長城于西邉(竹/書)唐劉貺武指云朔¶
　塞之上多古長城未知起自何代七國分争國有長¶
　城趙簡子起長城以備胡燕秦又築長城以限中外¶
　則長城之築其來逺矣(通典/二百)¶
　據此諸書則長城之築固非止于始皇也而邉防之¶
　利萬世且永頼焉乃儒書之劇秦者率以是為言鳴¶
　呼惡居下流始皇固以之矣功過相準耳學者類習¶
<pb:KR3k0049_WYG_013-44a>¶
　非哉¶
赤色長安城中地皆黒壤今城赤何也且堅如石如金¶
父老所傳云盡鑿龍首山中土以為城及諸城闕亦然¶
(三秦/記)¶
斗城長安故城漢之舊都髙帝七年方修長安宫城自¶
櫟陽徙居此城本秦離宫也初置長安城本狹小至惠¶
帝更築之周廻六十五里城南為南斗形北為北斗形¶
至今人呼漢舊京為斗城(三輔/黄圖)長安城靣三門四靣十¶
<pb:KR3k0049_WYG_013-44b>¶
二門皆通達九逵以相經緯衢路平正可並列車軌十¶
二門並洞闢隠以金椎周以林木左右出入為往來之¶
徑行者升降有上下之别(三輔/决録)城郭之制則旁通三門¶
參塗夷庭方軌十二街衢相經(西京/賦)披三條之廣路立¶
十二之通門(西都/賦)¶
廣陵廣陵城吳王濞所築(王逸廣陵/郡圖經)城周十四里半(後/志)¶
(注/)侈秦法佚周令劃崇墉刳濬洫板築雉堞之殷井幹¶
烽櫓之勤格髙五嶽袤廣三墳崪若斷岸矗似長雲製¶
<pb:KR3k0049_WYG_013-45a>¶
磁石以禦衝糊赬壤以飛文觀基扄之固䕶將萬祀而¶
一君(蕪城/賦)¶
雎陽梁孝王築雎陽城方十三里鼔倡節杵而後下和¶
之者稱雎陽曲今踵以為故今之樂家雎陽曲是其遺¶
音(晉太康/地記)¶
金城金城郡漢昭元始六年所置應劭云築城初得金¶
故曰金城凡城皆稱金言其固也故墨子稱金城湯池¶
(秦州/記)安陽有金城城皆如金色堅勁不崩摧先儒云上¶
<pb:KR3k0049_WYG_013-45b>¶
古時天雨黄金也(述異/記)¶
𤣥菟昭帝元鳯六年春正月募郡國徒築遼東𤣥菟城¶
(漢/紀)¶
疑城魏文帝之在廣陵吳人大駭乃臨江為疑城自石¶
頭城至於江乗以木為植衣以葦席加彩飾焉一夕而¶
成(干寶/晉紀)¶
石頭石頭城吳時悉土塢義熈初始加磚累甓因山以¶
為城因江以為池地形險固尤有竒勢亦謂之石頭城¶
<pb:KR3k0049_WYG_013-46a>¶
也(丹陽/記)¶
白下齊武帝欲修白下城難於動役劉係宗啓謫役在¶
東者上從之後武帝講武白下履行其城曰係宗為國¶
家得此一城(南/史)白下城本江乗之白石壘武帝以其地¶
𢃄江負山移琅邪居之(輿地/志)武徳九年更金陵曰白下¶
(唐地/里志)¶
夫人晉朱序鎮襄陽苻堅遣兵攻之序母自登城履行¶
謂西北角當先受弊遂領百餘婢并城中女子於其角¶
<pb:KR3k0049_WYG_013-46b>¶
斜築城二十餘丈賊攻西北角果潰衆守新城賊遂引¶
退襄陽人謂此城為夫人城(晉/書)¶
遷城吳興郡城秦時為下菰城又為項王故城晉郭璞¶
欲移郡於東遷璞女亦善於地理啓璞無從因舊址損¶
益之可以永無殘破之慮璞從之初璞欲移城于東遷¶
每立標輙為飛鳥銜去會其女又啓遂定於今處女號¶
遷城小娘子從璞廟祀(宋知州鄭建撰/郭尚書璞記)¶
江陵江陵城地東南傾故縁以金隄自靈溪始桓温令¶
<pb:KR3k0049_WYG_013-47a>¶
陳遵造遵善於防攻使人打皷逺聴之知地勢髙下依¶
傍創築畧無差矣城西有棲霞樓俯臨通隍吐納江流¶
(水經/注)¶
統萬赫連勃勃以叱於阿利領將作大匠營統萬城阿¶
利乃蒸土築城以錐刺之錐入土數寸沒其錐而并築¶
之不入即殺行錐者勃勃以為忠(晉載/記)¶
栁城魏太武伐蠕蠕軍中有告失驢去者楚之曰必覘¶
賊截之為驗耳賊將至矣乃伐栁為城灌水令凍城立¶
<pb:KR3k0049_WYG_013-47b>¶
而賊至不可攻逼乃走散(北/史)¶
五利魏太和八年中書監髙閭請於六鎮築長城云長¶
城有五利罷逰防之苦一也北部放牧無抄掠之患二¶
也登城觀敵以逸待勞三也省境防之憂息無時之備¶
四也嵗常逰運永得不匱五也帝優詔荅之(本/傳)¶
城精梁武帝攻郢城夜郢城有數百毛人踰堞且泣因¶
投黄鵠磯盖城之精也及旦城降(南史/紀)¶
六壁六壁府魏太平真君五年討胡於六壁即此城俗¶
<pb:KR3k0049_WYG_013-48a>¶
以城有六靣因以為名焉(郡國/志)¶
玉壁絳州稷山縣後周置勲州有玉壁城後周王思政¶
所築為重鎮齊神武再攻圍不克韋孝寛代思政鎮玉¶
壁髙歡攻之智力皆困(周書/二傳)¶
六合隋何稠為煬帝制行殿及六合城帝於遼左與賊¶
相對夜中施功其城周廻八里城及女垣合髙千仞上¶
布甲士立仗建旗四隅置闕靣别一觀觀下三門遅明¶
而畢髙麗望見謂若神功(本/傳)¶
<pb:KR3k0049_WYG_013-48b>¶
受降景雲三年朔方總管張仁愿於河北築三受降城¶
絶虜南冦路六旬而三城就(本/傳)吕温銘曰俯視隂山仰¶
看昭回一夫登陴萬里洞開仁愿封韓公制曰横却月¶
於天街劃長雲於地脉¶
奉天建中元年五月築奉天城四年十月上避難於奉¶
天初術士桑道茂奏請城奉天為王者之居至是方驗¶
(唐/書)¶
江夏牛僧孺出為鄂州刺史江夏城風土散惡難立垣¶
<pb:KR3k0049_WYG_013-49a>¶
墉每年加板築賦菁茒以覆之吏縁為姧蠧弊綿嵗僧¶
孺至計菁茒板築之費嵗十餘萬即賦之以塼以償板¶
築之價凡五年墉皆甃葺蠧弊永除(舊/唐)¶
三城李徳裕出為滑州節度使徙劒南西川築仗義城¶
以制大度青溪闗之阻作禦侮城以控榮經犄角勢作¶
柔逺城以扼西山吐蕃(新/唐)¶
大𤣥髙駢徙劍南西川節度成都城嵗壊駢易以塼甓¶
陴堞完新負城丘陵悉根平之以便農桑訖功筮之得¶
<pb:KR3k0049_WYG_013-49b>¶
大畜駢曰畜者養也濟以剛徤篤實輝光日新吉孰大¶
焉文宜去下存上因名大𤣥城(上/)¶
獻圖王使陳章城衢州工畢以圖獻王視西門樟樹密¶
謂左右曰此樹不入城章終非我畜其後章果叛(備/史)¶
青澗真宗時种世衡知延州築青澗城初苦無水鑿地¶
百五十尺至石屑石得泉城成賜名青澗城¶
鬼工魏鑵侍郎知廣州子城一角忽頺一古塼有四大¶
字云委於鬼工是魏字公感其字大築新之罷還未㡬¶
<pb:KR3k0049_WYG_013-50a>¶
儂㓂廣州外城一擊而圮獨子城堅民頼以生賊平以¶
公有前知之備加諌議大夫再知五羊公以築城之功¶
自論乆不報作感懐詩内云螭頭賜對恩雖厚雉堞論¶
功事己空文潞公採詩呈加龍圖閣學士尹應天府(古今/詩話)¶
人為長城宋文帝有疾義康矯詔收檀道濟付廷尉道¶
濟引飲一斛脱幘投地曰乃壊汝萬里長城魏人聞之¶
皆曰道濟已死吳子輩不復足憚後魏軍至𤓰歩文帝¶
登石頭城望甚有憂色嘆曰若道濟在豈至此(南/史)¶
<pb:KR3k0049_WYG_013-50b>¶
金城唐邕字道利晉陽人有治世才具齊文宣嘗登童¶
佛寺望并州城曰此是何等城或曰此是金城湯池天¶
府之國帝云我謂唐邕是金城此非金城也(北齊/書)犬吠¶
不驚命曰金城常避危殆命曰不侮(説/苑)賈誼云上設亷¶
耻禮義以遇其臣故化成俗定父兄之臣誠死宗廟法¶
度之臣誠死社稷輔翼之臣誠死君上守圄扞敵之臣¶
誠死城郭封疆故曰聖人有金城者此物此志也注云¶
言聖人厲此節行以御郡下則人皆懐徳戮力同心國¶
<pb:KR3k0049_WYG_013-51a>¶
家安固不可毁状若金城也(漢/書)建金城之萬雉呀周池¶
而成淵(西都/賦)¶
石城神農之教曰有石城十仞湯池百歩帶甲百萬而¶
無粟弗能守也(食貨/志)¶
亞字吳罷城作亞字形周敬王六年丁亥造其城南北¶
長十二里東西九里城中有大河三横四直蘇州名摽¶
十望地號六雄八門皆通水陸郡郭三百餘巷(吳地/記)¶
却月沌陽縣至沔口水北有却月城西一里有馬騎城¶
<pb:KR3k0049_WYG_013-51b>¶
周廻五里髙一丈(荆州/記)¶
太平朔方太平城後魏穆帝治也太極殿琉璃臺及鴟¶
尾悉以琉璃為之(郡國/志)¶
千秋張掖郡竇融築千秋城萬嵗城(上/)¶
織錦梁山宫在好畤城皆文石名織錦城(三秦/記)¶
益陽益陽城魯肅築也云登之望見長沙城邑人馬形¶
色宛然相去三百里故老云長沙益陽一時相望¶
李城秦圍邯鄲急傳舎吏子李同説平原君得敢死士¶
<pb:KR3k0049_WYG_013-52a>¶
三千人與赴秦軍秦兵遂罷李同戰死趙封其父為李¶
侯(平原/傳)徐廣曰河内成臯有李城正義曰懐州温縣本¶
李城也李同父所封昭明名士悦傾城詩經居李城北¶
來往宋家東元稹㑹真詩因逰李城北偶向宋家東¶
夏口江夏郡所治夏口城其西南角因磯為髙墉枕流¶
上則廻眺山川下則激浪﨑嶇是曰黄鵠磯(荆州/圖經)¶
羅娑北方秃髪譯語謂吐蕃其王為贊普其國都羅娑¶
城重兵死惡病終以累世戰沒者為甲門臨陣奔北者¶
<pb:KR3k0049_WYG_013-52b>¶
懸狐尾於首以表其性似狐之性(唐㑹/要)¶
鷰子北燕人趙應良者為偽丞相髙公堂後官常從公¶
至鷰于城登重閣注鷰子城北燕留都于此(海/録)¶
泥犁泥犁城梁言寄條城又云閉城也文句云地獄北¶
名梵稱泥犁秦言無有或言卑下或言堕落¶
郭或謂之郛郛者亦大也(風俗/通)郭廓也廓落在城外也¶
(説/文)内謂之城外謂之郭(管/子)¶
鐵郭金城鐵郭上下同力㓂不敢賊(焦贑/易林)¶
<pb:KR3k0049_WYG_013-53a>¶
表城夫城之有郭猶裏之有表骨之有皮表裏各異則¶
保障不完皮骨分離則一體不具(王肅/表)¶
壕城下道曰壕壕翺也言都邑之内翺翺祖駕之處也¶
(釋/名)¶
櫓櫓露也露上無覆屋也(上/)洛陽城周公所制東西十¶
里南北十三里城上百歩有一樓櫓外有溝渠(陸機洛/陽記)¶
隍隍城池也有水曰池無水曰隍易曰城復於隍(説/文)¶
　　宫¶
<pb:KR3k0049_WYG_013-53b>¶
宫釋名曰宫穹也言屋見於垣上穹崇然也郭璞云宫¶
謂圍繞之記曰君為廬宫之是也爾雅云室謂之室宫¶
謂之宫詩云作於楚宫又曰入此室處是也風俗通曰¶
宫室一也秦漢以來尊者以為常號下乃避之也吕覽¶
慎大云武王克殷靖箕子之宫禮記曰由命士以上父¶
子皆異宫又曰儒有一畝之宫環堵之室又曰季夫子¶
入宫不敢哭是士庶人皆有宫稱也¶
便生上古之人未知為宫室就陵而居處下潤傷民故¶
<pb:KR3k0049_WYG_013-54a>¶
聖人作為宫室之法髙足以避潤濕中足以禦風寒上¶
足以待霜雪牆髙足以别男女故以便生不以為樂也¶
今之為宫室必厚歛百姓暴奪民財為曲直之室青黄¶
刻鏤之餙故國貧而人難訴也(墨/子)¶
合宫黄皇有合宫以廣政堯開衢室聴於民(管/子)欲觀黄¶
帝之行於合宫觀堯舜之行於總章(尸/子)黄帝合室有虞¶
總期(東京/賦)昔黄帝有合宫之聴堯有衢室之問舜有總¶
章之訪皆議之謂也(文中/子)¶
<pb:KR3k0049_WYG_013-54b>¶
作宫黄帝作宫室以避寒濕(白虎/通)堯使禹作宫(世/本)¶
貳宫堯見舜處於貳宫帝王接禮貳宫考庸太室(王元/長曲)¶
(水詩/序)¶
撝宫堯垂貝殻於撝宫(嚴助相/貎經)¶
鑣宫天命湯於鑣宫有神來告曰夏徳大亂往攻之予¶
必使汝大戡之(墨/子)初學記云湯所受命之宫¶
長夜夏桀之時為長夜宫於深谷之中男女雜處三旬¶
不出聴政其後大風飄沙一夕填此宫谷(博物/志)¶
<pb:KR3k0049_WYG_013-55a>¶
傾宫紂造傾宫作瓊室瑶臺飾以美玉七年乃成其大¶
十里其髙千丈其大宫百其小宫七十三處宫中九市¶
(帝王/世紀)¶
蒿宫周時徳澤洽和蒿茂大以為宫柱名為蒿宫也(大/戴)¶
(禮/)周徳既隆草木茂盛蒿堪為宫室因名蒿室既有天¶
下遂都於鎬(竹/書)¶
　吕覽云周明堂茅茨蒿柱土堦三等以示節儉正此¶
　事也注云茅可覆屋蒿非柱任雖云節儉實所未聞¶
<pb:KR3k0049_WYG_013-55b>¶
　誤¶
紫㣲周穆時西極之國有化人來謁王同㳺王乃執化¶
人之袪騰而上者中天乃止暨及化人之宫化人之宫¶
搆以金銀絡以珠玉出雲雨之上王寶以為清都紫微¶
鈞天廣樂帝王之所居(列/子)¶
楚宫公作楚宫穆叔曰大誓云民之所欲天必從之君¶
欲楚也夫故作其宫若不復適楚必死是宫也六月辛¶
巳公薨于楚宫(左襄/三十)¶
<pb:KR3k0049_WYG_013-56a>¶
銅鞮子産相鄭伯如晉盡壊其館之垣而納車馬焉士¶
文伯讓之子産曰今銅鞮之宫數里而諸侯舎於𨽻人¶
門不容車而不可踰越若獲薦幣修垣而行趙文子曰¶
是吾罪也(上/)¶
虒祁石言於晉晉侯方築虒祁之宫叔向曰是宫也成¶
諸侯必叛君必有咎十年晉侯卒(昭/八)¶
碣石鄒衍如燕昭王擁彗先驅請列弟子之座而受業¶
築碣石宫身親往師之作主運(史/記)¶
<pb:KR3k0049_WYG_013-56b>¶
春宵夫差築姑蘇臺立春宵宫造千石酒鍾(洞㝠/記載)¶
館娃闔閭城西硯石山上有館娃宫(吳越春秋/吳地記)美女為¶
娃吳有館娃宫(方/言)幸乎館娃之宫張女樂而娛羣臣(吳/都)¶
(賦/)秀峯寺盖吳館娃宫也(蘇/志)¶
美人美人宫周五百九十歩土城句踐所習教美女西¶
施鄭旦宫室也女出於苧蘿山欲獻於吳自謂東垂僻¶
陋恐女樸鄙故近大道居(越絶/書)¶
阿房阿房宫東西三里南北五百歩庭中可受十萬人¶
<pb:KR3k0049_WYG_013-57a>¶
車行酒騎行炙千人唱萬人和置銅人十二於宫前(三/輔)¶
(舊/事)阿房以木蘭為梁以磁石為門懐刃者止之(黄/圖)磁石¶
門西門在阿房前悉以磁石為之故專其目令四夷朝¶
者有隠甲懐刃入門而脅之以示神故亦曰却胡門(水/經)¶
(注/)一名却胡臺(恬地/志)製磁石以禦衝(兼城/賦)下可建五丈¶
旗(史/記)¶
未央蕭何治未央宫上見其壯麗甚怒謂何曰天下匈¶
匈勞苦數嵗成敗未可知是何治宫室過度也何曰天¶
<pb:KR3k0049_WYG_013-57b>¶
下方未定故可因以就宫室且夫天子以四海為家非¶
壯麗亡以重威且亡令後世有以加也上悦遂自櫟陽¶
徙都之(漢/書)營未央宫因龍首山以制前殿至孝武以木¶
蘭為棼橑文杏為梁柱金鋪玉户華欀璧璫雕楹玉磶¶
重軒鏤檻青瑣丹墀左槭右平黄金為璧帶間以和氏¶
珍玉風至其聲玲瓏然也(三輔/黄圖)未央宫周旋三十三里¶
街道十七里有臺三十二池十二土山四宫殿門八十¶
一掖門十四宫殿及臺皆疏龍首山上以作之殿基出¶
<pb:KR3k0049_WYG_013-58a>¶
長安城上非築也(闗中/記)覽秦制跨周法正紫微於未央¶
表嶢闕於閶闔䟽龍首以抗殿状巍峨以岌業(西京/賦)未¶
央者前限未到之辭故漢有未央宫古詩有樂未央(詩/正)¶
(義/)未央一名紫微宫(三秦/記)¶
三雍武帝時河間獻王來朝因獻雅樂對三雍宫(本/傳)¶
建章太初元年栢梁殿災粤巫勇之曰粤俗有火災復¶
起屋必以大用勝服之於是作建章宫度為千門萬户¶
前殿度髙未央(武紀郊/祀志)栢梁既災越巫陳方建章是經¶
<pb:KR3k0049_WYG_013-58b>¶
用厭火祥營宇之制事兼未央(西京/賦)建章宫周圍數十¶
里殿東别起閣髙二十五丈慿髙以望逺(三輔/舊事)秦漢規¶
模廓焉泯毁唯建章鳯闕聳然獨存雖本象魏之制亦¶
一代之巨觀也(繁欽建章/鳯闕賦序)陛下以城中為小圖起建章¶
左鳯闕右神明號稱千門萬户土木衣錦繡撞萬石之¶
鐘擊雷霆之鼓使民不奢侈難矣(方朔/傳)¶
甘泉建元三年武帝因齊人少翁言作甘泉宫中為臺¶
室畫天地太乙諸鬼神而置祭具以致天神(郊祀/志)武帝¶
<pb:KR3k0049_WYG_013-59a>¶
起超仙之臺於明庭宫北明庭者甘泉别名思趙㨗仔¶
起通靈臺於甘泉宫(洞㝠/記)甘泉宫一曰雲陽宫一曰林¶
光宫本秦造在今池陽縣西甘泉山宫以山為名周匝¶
十餘里漢武建元中増廣之周十九里去長安三百里¶
望見長安城黄帝以來員丘祭天處(闗輔/記)甘泉山天下¶
顯敞之處也前接大荆後臨北極左撫仁鄉右望素域¶
(王褒甘/泉頌)甘泉山名下有甘泉水因以名之(文選/注)冠以九¶
&KR0580;陪以甘泉乃有靈宫起乎其中秦漢之所極觀淵雲¶
<pb:KR3k0049_WYG_013-59b>¶
之所頌歎(西都/賦)公孫卿曰黄帝接萬靈明庭明庭者甘¶
泉也(志/)廻天門而鳯舉躡黄帝之明庭(劉歆/賦)武帝以五¶
月避暑於此八月乃還(元和郡/縣志)¶
五柞五柞宫漢之離宫也(黄/圖)宫中有五柞樹皆連三抱¶
上枝䕃覆數十畝(西京/雜記)¶
長楊長楊宫本秦舊宫漢修飾之以備行幸宫中有垂¶
楊䕃數畝因以為名門曰射熊秦漢㳺獵之所(黄/圖)司馬¶
相如嘗從武帝至長楊獵天子好自擊熊豕馳壄獸因¶
<pb:KR3k0049_WYG_013-60a>¶
上䟽諌(本/傳)振師五柞習為長楊(揚/雄)會集乎長楊之宫相¶
羊乎五柞之館(西京/賦)建元三年微行北至池陽西至黄¶
山南獵長楊東逰宜春私置更衣從宣曲以南十二所¶
中休更衣投宿諸宫長楊五柞倍陽宣曲尤幸(方朔/傳)師¶
古曰皆宫名倍陽即萯陽也¶
桂宫未央宫漸臺西有桂宫中有光明殿皆金玉珠璣¶
為簾箔綴明月珠金戺玉階晝夜光明(三秦/記)武帝為七¶
寶&KR0451;雜寶案寶屛風列寶帳設於桂宫時人謂之四寶¶
<pb:KR3k0049_WYG_013-60b>¶
宫(西京/雜記)桂宫在未央宫北周匝十餘里中有明光殿走¶
狗臺土山複道從宫中西上城西至建章宫神明臺蓬¶
萊山(三輔/故亊)輦路經營修除飛閣自未央而連桂宫北彌¶
明光而亘長樂(西都/賦)鉤陳之外閣道穹隆屬長樂與明¶
光徑北通於桂宫(西京/賦)¶
明光上起明光宫發燕趙美女三千人充之取年十五¶
以上二十以下滿三十者出嫁掖庭令總其籍時有死¶
出者隨補之凡諸宫美人可有七八千建章未央長樂¶
<pb:KR3k0049_WYG_013-61a>¶
三宫皆輦道相屬懸棟飛閣皆不由徑路(漢武/故事)明光殿¶
以金為戺玉為階(秦秦/記)¶
長樂髙帝五年都長安九月治長樂宫(漢/書)漢七年長樂¶
宫成諸侯羣臣朝十月儀惠帝為東朝長樂宫及間往¶
數蹕煩民作複道方築武庫南通奏事乃詔立原廟(叔/孫)¶
(通/傳)梁孝王嘗上書願賜容車之地徑至長樂宫自使梁¶
國士衆築作甬道朝太后(鄒陽/傳)¶
長信長信宫漢太后嘗居之(黄/圖)武帝夜出夕還齎五日¶
<pb:KR3k0049_WYG_013-61b>¶
糧㑹朝長樂宫(方朔/傳)五日一朝長信宫故齎五日糧長¶
信太后之宫也(注/)成帝母王太后居長信宫班婕妤求¶
共養太后長信宫上許之退處東宫作賦曰奉共養於¶
東宫托長信之末流(本/傳)長信詹事掌皇太后宫景帝中¶
六年更名長信少府平帝元始四年更名長樂少府(百/官)¶
(表/)張晏曰以太后所居官為名也居長信宫則曰長信¶
少府居長樂宫則曰長樂少府也(注/)帝祖母稱長信宫¶
帝母稱長樂宫後曰永樂宫(漢官/儀)后宫在西秋之象也¶
<pb:KR3k0049_WYG_013-62a>¶
秋主信故宫殿皆以長信長秋為名又永夀永寧殿皆¶
后所處也(黄/圖)¶
長門顧成廟逺無宿宫爰叔教董偃白竇太后獻長門¶
園上大説更名竇太后園為長門宫(方朔/傳)武帝陳皇后¶
擅寵驕貴十餘年而無子元光五年冊曰皇后失序惑¶
於巫祝罷退居長門宫(外戚/傳)陳后時得幸别在長門宫¶
愁悶悲思司馬相如因作解悲愁之辭以悟主上皇后¶
復得幸(文/選)温泉不到憶拾翠之舊逰長門深閉嗟青鸞¶
<pb:KR3k0049_WYG_013-62b>¶
之信修¶
駘蕩駘蕩宫春時景物駘蕩滿宫中也(黄/圖)¶
馺娑馺娑宫馺娑馬行疾貎馬行迅疾一日之間遍宫¶
中言宫之大也¶
枍詣枍詣宫枍詣木名宫中美木茂盛也¶
天梁天梁宫梁木至於天言宫之髙也(上/)¶
集靈宫華隂集靈宫宫在華山下武帝所造欲以懐集¶
仙者王&KR1324;赤松子故名殿為存仙端門南向署曰望仙¶
<pb:KR3k0049_WYG_013-63a>¶
門(相譚/仙)武帝巡省五岳禋祀豐備故立宫其下號曰集¶
靈宫(西岳/記)集靈宫集仙宫存仙殿存神殿望仙臺望仙¶
觀俱在華隂縣界皆武帝宫觀名也(黄/圖)¶
　漢西嶽華山廟碑畧云孝武修封禪之禮巡省五嶽¶
　立宫其下宫曰集靈宫殿曰存仙殿門曰望仙門集¶
　古録云集靈唯見此碑按地里志華隂有集靈宫武¶
　帝起水經注云敷水北逕集靈宫引地理志則不獨¶
　見於此碑矣所謂存仙殿望仙門者諸書不載(金石/録)¶
<pb:KR3k0049_WYG_013-63b>¶
　按集靈存仙各見載記而二公之説若此¶
望仙元封三年起望仙宫(洞㝠/記)¶
歩高京兆有歩髙宫(黄/圖)¶
望逺長安有望逺宫(上/)¶
陽靈天子穆然瑶臺澄心儲精捜述索耦相與齊乎陽¶
靈之宫集乎禮神之囿登乎頌祗之堂(揚雄甘/泉賦)¶
神光入西園&KR0704;神光蹂蕙圃踐蘭臺(羽獵/賦)張晏曰神光¶
宫名也¶
<pb:KR3k0049_WYG_013-64a>¶
濯龍桓帝延熹九年祠黄老於濯龍宫(紀/)祠老子於濯¶
龍宫用郊天樂(續漢/志)飾芳林而考濯龍之宫設華盖以¶
祠浮圖老子斯將所謂聴於神乎(論/)¶
承光順帝擢种暠監太子於承光宫(本/傳)¶
太初昭明吳有太初宫方三百丈權所起也昭明宫方¶
五百丈皓所作也(太康/地記)吳志避晉諱改曰顯明¶
逍遥慕容熈造逍遥宫(髙閭/燕志)¶
九華鄴縣銅雀臺北石虎建宫以三三為位謂之九華¶
<pb:KR3k0049_WYG_013-64b>¶
宫梁沈約詩照耀三雀臺徘徊九華宫(圖/經)¶
十宫十宫在江都縣北五里長阜苑内依林傍澗因髙¶
跨阜隨地形置焉並隋煬帝立也曰歸雁宫囘流宫九¶
里宫松林宫楓林宫大雷宫小雷宫春草宫九華宫光¶
汾宫是曰十宫(十道志夀/春圖經)¶
大明上都大明宫本永安宫貞觀九年改曰大明宫以¶
備太上皇清暑百官獻貲以助役髙宗厭西内湫濕龍¶
朔二年始大興葺改曰蓬萊宫咸亨元年改曰含元宫¶
<pb:KR3k0049_WYG_013-65a>¶
(地理/志)大明宫髙宗命司農少卿梁孝仁制造北據髙原¶
南望爽磑每天晴日朗南望終南山如指掌京城坊市¶
街陌俯視如在檻内(長安/志)元象著明帝坐維三皇唐設¶
位俯察仰參翼室正中游宫次南北起含元其容耽耽¶
總而言之如山之夀則曰蓬萊如日之升則曰大明(李/華)¶
(含元/殿賦)¶
太和長安縣南太和谷有太和宫武徳八年置貞觀二¶
十一年公卿請修太和廢宫可以清暑詔遣將作大匠¶
<pb:KR3k0049_WYG_013-65b>¶
閻立本毁壊順陽王第取林瓦以建之包山為苑改為¶
翠㣲宫(地志/會要)¶
玉華貞觀二十一年建玉華宫於宜君縣之鳯凰閣(舊/紀)¶
即潤䟽隍慿巖建宇土無文繢木不彫鎪矯鋪首以荆¶
扉變綺窻於甕牖(詔/)徐賢妃疏諫曰為政之本貴在無¶
為土木之功不可兼遂北闕初建南營翠㣲曽未逾時¶
玉華創制雖復因山藉水非無架築之勞損之又損頗¶
有工力之費終以茅茨示約猶興木石之煩假使和雇¶
<pb:KR3k0049_WYG_013-66a>¶
取人不無煩擾之弊故有道之君以逸逸人無道之君¶
以樂樂身(舊/傳)二十一年正月玉華宫李木連理隔澗合¶
枝(會/要)¶
長春大業十三年髙祖起義兵次長春宫(紀/)視河外之¶
離宫信寰中之特美飛重樓之㳫秀繚長垣而層趾長¶
者仁夀之符春者發生之所(長春/賦)¶
九成貞觀六年孟夏皇帝避暑九成之宫此則隋之仁¶
夀宫也冠山抗殿絶壑為池跨水架楹分巗竦闕髙閣¶
<pb:KR3k0049_WYG_013-66b>¶
周建長廊四起漢之甘泉不能尚也十六日上及中宫¶
歴覽臺觀閒歩西城俯察厥土微覺有潤因而以杖導¶
之有泉隨而涌出乃承以石檻引為一渠其清若鏡味¶
甘如醴(魏徴/銘)扄牖六合奔走八神梯霄架極考遺基於¶
汶上稽故典於淹中陽靈開避暑之宫景福制追凉之¶
殿洞龍對霤鐵鳯連甍(王勃/頌)馬周上䟽曰明勅以二月¶
幸九成宫臣竊惟太上皇春秋已髙陛下宜朝夕視膳¶
而晨昏起居今所幸宫去京三百餘里鑾輿逺出動輒¶
<pb:KR3k0049_WYG_013-67a>¶
經旬非可以旦暮至也太上皇情或思感而欲即見陛¶
下者將何以赴之且車駕今行本為避暑然則太上皇¶
尚留熱所而陛下自逐涼處温凊之道臣竊未安然勅¶
書既出業已成就願示速返之期以開衆惑(舊/傳)¶
上陽髙帝時初造蓬萊上陽合璧等宫倉庫漸虚張文¶
瓘因進諫曰人力不可不惜百姓不可不養養之逸則¶
富以康使之勞則怨以叛秦皇漢武廣事四夷多造宫¶
室使土崩瓦觧户口減半臣聞制化於未亂保邦於未¶
<pb:KR3k0049_WYG_013-67b>¶
危人㒺常懐懐於有仁臣願稍安撫之無使生怨(舊/傳)上¶
陽宫在皇城西南東苑苑東垂南臨洛水西距糓水上¶
元中韋機充使所造列岸修廊連亘掘地得銅器似盆¶
而淺中有隠起雙鯉之狀魚間有四篆字曰長宜子孫¶
時人以為李氏再興之符髙宗末常居此宫以聴政也¶
(東京/記)上陽别宫丹粉多狀霄倚霞連屹屹言言翼太和¶
而聳觀側賔曜而䟽軒(李庾東/都賦)㳫雲宇而承天擎露盖¶
而洗日(賈登上/陽宫賦)¶
<pb:KR3k0049_WYG_013-68a>¶
紫桂儀鳯四年造紫桂宫於澠池縣西是年帝入洛乃¶
移御洛北隂殿尚書左僕射劉仁軌謂侍御史狄仁傑¶
曰古之陂池臺榭皆在深宫重城之内不欲外人見之¶
恐傷百姓之心也韋𢎞機之作列岸修廊在於城堞之¶
外萬方朝謁無不覿之此豈致君堯舜之意哉𢎞機聞¶
之曰天下有道百司各奉職輔弼之臣則思獻替之事¶
府蔵之臣行詔守官而已吾不敢越分也(間/府)調露二年¶
改曰避暑宫永淳元年改曰芳桂宫(地理/志)新書以𢎞機¶
<pb:KR3k0049_WYG_013-68b>¶
事附上陽宫¶
三陽宫武三思以則天厭居深宫又欲與張易之昌宗¶
等扈從馳騁以㺯其權乃請創造三陽宫於嵩髙山興¶
泰宫於萬夀山請則天每嵗臨幸前後工役甚重百姓¶
怨之(舊/傳)乆視元年則天幸三陽宫自夏渉秋不時還都¶
張説上疏諫曰三陽宫去洛城一百六十里有伊水之¶
隔崿坂之峻過夏渉秋水潦方積道壊山險不通轉運¶
奈何去宗廟之上都安山谷之僻處是猶倒持劒㦸示¶
<pb:KR3k0049_WYG_013-69a>¶
人鐏柄臣&KR0060;為陛下不取(説/傳)¶
　舊事本自明白新書乃為艱澁之詞云后逭暑三陽¶
　宫故知震雷不暇掩聰不獨札闥洪休之誚矣¶
　夫逭暑三陽已不成語而孔帖復云后造逭暑宫抑¶
　又誤已¶
華清貞觀十八年詔閻立徳建温泉宫太宗臨幸製碑¶
咸亨三年名温泉宫(十道/志)房琯天寳五年為給事中時¶
元宗有逸志數巡幸廣温泉為華清宫環宫置百司區¶
<pb:KR3k0049_WYG_013-69b>¶
舎以琯資機算詔總經度驪山疏巖剔藪以為天子逰¶
觀(本/傳)楊妃每十月帝幸華清宫五宅車騎皆從家别為¶
隊隊一色俄五家隊合爛若萬花川谷成錦繡遺鈿墮¶
舄瑟瑟璣琲狼藉於道香聞數十里(本/傳)¶
望春西京禁苑内有望春宫在髙原之上東臨灞滻今¶
上曽登北亭賦春臺詠朝士奉和凡數百(西京/記)代宗時¶
姚南仲䟽曰王者必據髙明燭幽隠先皇所以因龍首¶
而建望春也(本/傳)青門之左層谷嶙峋標上苑而獨出儼¶
<pb:KR3k0049_WYG_013-70a>¶
複道而明望南山之翠色盈前渭水之素光在下(李景/遜賦)¶
魚藻順宗為皇太子後侍宴魚藻宫張水嬉綵艦宫人¶
為擢歌衆樂間發徳宗驩甚顧太子曰今日何如太子¶
誦詩好樂無荒以為對(順/紀)元和十五年八月壬辰幸魚¶
藻宫發神䇿軍二千人浚魚藻池九月辛丑大合樂於¶
魚藻宫觀競渡(穆舊/紀)¶
玉清古之離宫别館而已踵事相増迄無究極至于後¶
人金帛作離宫游獵故時劉氏有南宫大明昌華甘泉¶
<pb:KR3k0049_WYG_013-70b>¶
玩華秀華玉清太微諸宫凡數百不可悉紀(五代/史)¶
紫宫閌閬閬其廖廓兮似紫宫之峥巆師古曰紫宫天¶
帝之宫也(甘泉/賦)體象乎天地經緯乎隂陽據坤靈之正¶
位放太紫之圓方(東都/賦)煥若列宿紫宫是環(上/)天宫紫¶
微宫北極天一太一鉤陳後宫也(樂汁/圖徴)王者師天地體¶
天而行是以明堂之制内有太室象紫㣲宫南出明堂¶
象太微(七/畧)紫之言此也宫之言中也言天神圖法隂陽¶
開閉皆在此中也(春秋元/命苞)紫宫太帝室太一之精也(春/秋)¶
<pb:KR3k0049_WYG_013-71a>¶
(合誠/圖)中宫天極星環之匡衛十二星藩臣皆曰紫宫也¶
(漢/書)青丘山上有紫宫天真仙女多逰於此(十洲/記)¶
琉璃方丈洲有金玉琉璃之宫三天司命所治之處(十/異)¶
天地東方有宫青石為牆髙三仞左右闕髙百丈畫以¶
五色門有銀榜以青石碧鏤題曰天地長男之宫西方¶
有宫白石為牆五色黄門有金榜而銀鏤題曰天地少¶
女之宫西南方有宫以金為牆門有金榜以銀鏤題曰¶
天皇之宫南方有宫以赤石為牆赤銅為門有銀榜題¶
<pb:KR3k0049_WYG_013-71b>¶
曰天地中女之宫北方有宫以黒石為牆題曰天地中¶
男之宫東南有宫以黄石為牆以黄碧鏤題曰天地少¶
男之宫西南有宫以黄銅為牆題曰地皇之宫(神異/經)¶
珠宫魚鱗屋兮龍堂紫貝闕兮珠宫(楚/辭)鈴絛無響閉珠¶
宫(鄭畋/請序)¶
行宫自襄國至鄴二百里中四十里輒立一宫宫有一¶
夫人侍婢數十黄門宿衛石虎下輦即止凡虎所造内¶
外大小殿臺觀行宫四十四所(鄴中/記)¶
<pb:KR3k0049_WYG_013-72a>¶
汾陽大業十六年自江都還洛陽勅於汾州北臨汾水¶
起汾陽宫即管涔山汾河源所出之處當盛暑之時臨¶
河盥潄即凉風凛然如八九月其地多雨經夏罕有晴¶
日一日之中倐忽而雨倐忽而晴晴雨未曽經日雖髙¶
嶺千仞嶺上居人掘地深二三尺即得清泉用之(隋圖/經)¶
三宫廬山有三宫上宫在懸崖之表人所不及次宫在¶
山岩下兩邉有隂陽溝有石羊馬夾道相對下宫在彭¶
蠡湖際(郡國/志)¶
<pb:KR3k0049_WYG_013-72b>¶
五宫大秦國城中有五宫相去各十里宫室皆以水晶¶
為柱食器亦然(魏/畧)¶
秦漢宫秦有蘄年宫(信/宫)梁山宫並始皇所居(史/記)漢有沛¶
宫林光宫龍泉宫交門宫萬嵗宫池陽宫蒲陶宫竹宫¶
昭臺宫黄山宫太一宫思子宫(漢/書)夜光宫棠梨宫七里¶
宫増城宫修池宫扶荔宫長定宫囘中宫(黄/圖)鼎湖宫谷¶
口宫望仙宫通天宫(漢武/故事)長安有皷簧宫承光宫延夀¶
宫祈年宫長平宫(漢宫/闕名)後漢有南宫北宫胡桃宫(東觀/漢記)¶
<pb:KR3k0049_WYG_013-73a>¶
魏有鄴宫(魏/畧)此諸宫皆範金合玉而為之(初學/記)¶
首山漢武元封元年封禪後夢髙祖坐明堂朝羣臣於¶
是祀髙祖於明堂以配天還作首山宫以為髙靈館(黄/圖)¶
夀宫北宫有神仙宫夀宫張羽旗設供具以禮神君神¶
君來則肅然風生帷帳皆動(上/)¶
七業七業宫大霞宫太素宫琅華宫滄浪宫(丹臺/新録)¶
逃夏宫今太守舎者春申君所造後壁屋以為逃夏宫¶
(越絶/書)¶
<pb:KR3k0049_WYG_013-73b>¶
宵逰宫漢成帝好微行於太液池傍起宵遊宫好夕出¶
逰造飛行殿方一丈如今之輦選羽林之士負之以趨¶
帝於輦上覺其行快疾聞其中若風雷之聲言其行疾¶
也名曰雲雷宫(拾遺/記)¶
　　殿¶
殿殿大堂也(蒼頡/篇)殿堂之髙大者(説/文)漢書黄霸令郡國¶
上計吏有舉孝子弟弟貞婦者為一輩先上殿師古曰¶
丞相所坐屋也古者屋之髙嚴通呼為殿不必宫中也¶
<pb:KR3k0049_WYG_013-74a>¶
(本/傳)殿共也取衆屋擁從如軍之殿(蘇氏/演義)¶
稱殿商周以前其名不載商子定分篇云臣侍殿上兵¶
陳殿上兵陳殿下史荆軻傳秦法羣臣侍殿上者不得¶
持尺寸之兵諸郎中執兵皆陳殿下始皇紀先作前殿¶
阿房周馳為閣道自殿下直抵南山¶
殿陛凡大殿乃有陛堂則有階無陛也左墄右平平者¶
以文磚相亞次墄者為陛級也九錫之禮納陛以登謂¶
受此陛以上殿堂之正者為路寢凡殿堂坐位以近尊¶
<pb:KR3k0049_WYG_013-74b>¶
為上無尊者則東向者以北為上南向者以西為上西¶
向者以南為上北向者以東為上也殿堂之上唯天子¶
居牀其餘皆匍匐席前設筵禮天子之殿東西九筵南¶
北七筵(摯虞决/疑要注)天子殿髙九尺階九齒各為九級(薛綜/西京)¶
(賦/注)¶
象井殿堂象東井形刻作荷菱菱水物也所以厭火(風/俗)¶
(通/)¶
明光甘泉殿函徳殿明光殿臯門殿麒麟殿白虎殿金¶
<pb:KR3k0049_WYG_013-75a>¶
華殿(漢/書)¶
椒房未央宫有椒房殿長樂宫前殿宣徳殿通光殿髙¶
明殿(三輔宫/殿名)¶
朱鳥長安有臨華殿神仙殿髙明殿朱鳥殿曽城殿宣¶
室殿永明殿鳯皇殿飛雲殿昭陽殿鴛鴦殿釣臺殿合¶
歡殿蕭何曹參韓信並有殿(漢宫/閣名)¶
温明光武居邯鄲宫晝卧温明殿耿弇入造牀下請間¶
(後/傳)趙王如意之殿也故基在今洺州邯鄲縣内(注/)¶
<pb:KR3k0049_WYG_013-75b>¶
　玉海歴代殿名書此於六國趙下誤¶
承明孝文皇帝躬行節儉其時未有甘泉建章及上林¶
中諸離宫館也未央宫又無髙門武臺麒麟鳯凰白虎¶
玉堂金華之殿獨有前殿曲臺漸臺宣室温室承明耳¶
(前翼/奉傳)¶
宣室宣室未央前殿正室也淮南子曰周武王殺紂於¶
宣室漢取舊名也漢書曰文帝受釐宣室夜半前席賈¶
生問鬼神之事即此也(黄/圖)¶
<pb:KR3k0049_WYG_013-76a>¶
靈光魯靈光殿者盖景帝程姬之子恭王餘之所立也¶
初恭王始都下國好治宫室遂因魯僖基兆而營焉遭¶
漢中㣲盗賊奔突自西京未央建章之殿皆見隳壊而¶
靈光巋然獨存意者豈非神明依慿支持以保漢室者¶
也然其規矩制度上應星宿亦所以永安也(宫殿/賦)孔子¶
廟東南立百歩雙石闕即靈光之南闕北百餘歩即靈¶
光殿基東西二十丈南北二十丈髙丈餘東西廊廡别¶
舎中間方七百餘歩闕之東北有浴池池方四十二歩¶
<pb:KR3k0049_WYG_013-76b>¶
池中有釣臺方十歩池臺之基岸悉石也遺基尚整故¶
王延夀賦曰周行數里仰不見日者是也(水經/注)¶
温室温室殿武帝建冬處之温煖也(黄/圖)温室以椒塗壁¶
被之文繡香桂為柱設火齊屛風鴻羽帳規地以&KR0290;賔¶
氍毹(西京/雜記)¶
清凉清凉殿夏居之則清凉也亦曰延清室漢書曰清¶
室則中夏含霜即此也¶
　曹子建七啓温房則冬服絺綌清室則中夏含霜此¶
<pb:KR3k0049_WYG_013-77a>¶
　云漢書誤¶
栢梁武帝太初元年栢梁殿災於是作建章宫前殿下¶
視未央其西則唐中殿受萬人又有䟽圃鳴鑾竒華銅¶
柱函徳二十六殿(黄/圖)¶
鴛鴦未央殿東有鴛鴦殿(潘岳闗/中記)¶
紫殿帝又於甘泉宫起紫殿雕文刻鏤黼黻以玉飾之¶
(黄/圖)成帝設雲帳雲幄雲幕於甘泉紫殿世謂三雲殿漢¶
掖庭有雲灮殿九華殿不在簿籍皆繁華窈窕之所棲¶
<pb:KR3k0049_WYG_013-77b>¶
宿焉(西京/雜記)¶
明光尚書奏事於明光殿省中以丹朱漆地故曰丹墀¶
尚書伏其下奏事黄門侍郎揖䟽受事(漢官/儀)¶
金華班伯少受詩於師丹大將軍王鳯薦班伯宜勸學¶
召見宴昵殿拜為中常侍時上方鄉學鄭寛中張禹朝¶
夕入講尚書論語於金華殿中詔伯受焉數年金華之¶
業絶(叙/傳)劉尹與桓𤣥共聴講禮記桓云時有入心處便¶
覺咫尺𤣥門劉曰此未闗至極自是金華殿之語(世説/新語)¶
<pb:KR3k0049_WYG_013-78a>¶
八區武帝時後宫八區有招陽飛翔増城合歡蘭林披¶
香鳯凰鴛鴦等殿後有増修安處常寧茝若椒風發越¶
蕙草等殿為十四位(黄/圖)¶
昭陽成帝趙皇后居昭陽殿(黄/圖)後寵少衰而弟絶幸為¶
昭儀居昭陽殿其中庭彤朱而殿上髤漆砌皆銅㳫冐¶
黄金塗白玉階壁帶往往為黄金釭函藍田璧明珠翠¶
羽飾之自後宫未嘗有焉(前/傳)昭陽特盛隆於孝成屋不¶
呈材牆不露形(西都/賦)¶
<pb:KR3k0049_WYG_013-78b>¶
靈波甘泉宫南有昆明池池中有靈波殿皆以桂為殿¶
柱風來自香(黄/圖)¶
陽明嚴遵字子陵建武五年詔召遵設宴陽明殿命宴¶
會暮留宿其夜客星犯天子宿(會稽/典録)¶
徳陽明帝欲起北宫尚書僕射鍾離意上書諫出為魯¶
相後起徳陽殿殿成百官大會上謂公卿曰鍾離尚書¶
若在不得成此殿(東觀/漢記)正月旦天子幸徳陽殿臨軒公¶
卿將相大夫百官各陪朝賀蠻貊胡羌朝貢畢見屬郡¶
<pb:KR3k0049_WYG_013-79a>¶
計吏皆陛覲庭燎宗室諸劉雜㑹(蔡質/漢儀)偃師去宫四十¶
三里望朱雀五闕徳陽其上鬱律與天運(洛陽宫/閣疏)逮至¶
顯宗既新崇徳遂作徳陽啓南門之特闈立應門之將¶
將其内則含徳章臺天祿宣明温飭迎春夀安永寧飛¶
閣神行莫我能形(東京/賦)皇穹垂象以示帝王紫微之側¶
靈誕彌光大漢體天承以徳陽崇髙𢎞麗包受萬方内¶
摠朝貢外供遐荒(李尤徳陽/殿賦銘)徳陽殿周旋容萬人激洛¶
水於殿下(漢官/典職)¶
<pb:KR3k0049_WYG_013-79b>¶
九龍明帝青龍三年洛陽崇華殿災丁巳行還洛陽宫¶
命有司復崇華殿改名九龍殿(魏/志)帝復崇華殿時郡國¶
有九龍見故改曰九龍殿(髙堂/隆傳)¶
太極魏明帝上法太極於洛陽南宫起太極殿於漢崇¶
徳殿之故處(水經/注)魏有太極九龍芙蓉九華承光諸殿¶
(洛陽宫/殿簿)太極殿周制路寢也秦漢曰前殿今稱太極曰¶
前殿洛宫之號始自魏案史記秦皇改命宫為廟以擬¶
太極魏號正殿為太極盖採其義而加以太亦猶漢夏¶
<pb:KR3k0049_WYG_013-80a>¶
門魏加曰大夏耳咸康中散騎侍郎庾闡議求改大為¶
泰盖謬矣(山謙之/丹陽記)¶
百子景福殿賦遂及百子後宫攸處注韋誕景福殿賦¶
曰美百子之時居嘉休&KR1444;之令名毛詩箋云太姒十子¶
衆妾則宜百子殿名盖取於此(文/選)¶
神龍太初宫中有神龍殿去縣三里左太冲吳都賦云¶
抗神龍之華殿施榮楯而捷獵是也(建康宫/殿簿)¶
赤烏赤烏殿在縣東北五里吳昭明宫内制度上應星¶
<pb:KR3k0049_WYG_013-80b>¶
宿呉都賦云崇臨海之崔嵬飾赤烏之暐曜是也(上/)¶
謙光張駿霸西河於姑臧起謙光殿畫以五色飾以金¶
玉窮盡珎巧四靣各起一殿東方曰宜春青殿南方曰¶
朱陽赤殿西方曰政刑白殿北方曰𤣥武黒殿各同方¶
色各以時居之(晉/書)¶
清暑烈宗起清暑殿䜟者曰清暑反語楚聲也為殿以¶
酸楚之聲為號非吉&KR1444;也頃烈宗崩桓𤣥自號楚(晉中/興書)¶
太極孝武太元三年僕射謝安作新宫太極殿欠一梁¶
<pb:KR3k0049_WYG_013-81a>¶
有梅木流至石頭城下因取用之畫梅花於梁上以表¶
瑞焉因名梁殿厯宋齊後為梁武帝所居(金陵/覽古)孝武帝¶
造太極殿郭璞筮云二百十年此殿為奴所壊後梁武¶
帝毁之捨身為奴(晉中/興書)¶
　璞明帝時為王敦所殺已五十餘年誤¶
玉燭宋永初所居唯稱西殿及孝武更造正光玉燭紫¶
極諸殿雕欒綺節珠窻網户(南/史)¶
玉夀齊東昏出㳺火燒璿儀曜靈諸殿乃大起芳樂仙¶
<pb:KR3k0049_WYG_013-81b>¶
華等殿又别為潘淑妃起神仙永夀玉夀三殿皆帀飾¶
以金璧其玉夀中作飛仙帳四靣繡綺牕間盡畫神仙¶
(南史/紀)¶
樟柱初侯景之平也火焚太極殿梁元議欲營之獨缺¶
一柱至陳永定二年有大樟木大十八圍長四丈五尺¶
流泊陶家後渚監軍鄒子度以聞詔中書令沈衆大府¶
卿蔡儔起太極殿(陳/書)昔晉朝繕造文杏有闕梅梁瑞至¶
畫以摽花自是迄今又獲神物即樟樹□殿之某間即¶
<pb:KR3k0049_WYG_013-82a>¶
某柱是也(太極/殿銘)¶
麟趾宗懍名重南土江陵平與王褒等入闗明帝初與¶
褒等在麟趾殿刋定羣書數蒙宴賜(周/書)武帝開麟趾殿¶
招集學士蕭大圜預焉(上/)¶
觀風隋煬帝北巡宇文愷造觀風行殿上容侍衛者數¶
百人離合為之下施輪軸推移倐忽有若神功戎狄見¶
之莫不驚駭(本/傳)¶
中華武徳九年四月甘露降於中華殿之桐木泫如氷¶
<pb:KR3k0049_WYG_013-82b>¶
雪以示羣臣(會/要)永徽初髙宗召宰臣𢎞文館學士坐中¶
華殿問何修而王何若而伯令狐徳棻曰王任徳霸任¶
刑(舊/傳)¶
丹霄太宗宴羣臣於丹霄殿命魏公圍棊賜尚乗馬并¶
金裝鞍轡勒(魏公/鍊録)¶
飛霜貞觀二十年七月宴五品已上於飛霜殿絲竹遞¶
奏羣臣上夀賜綾錦殿在元武門北因地形髙敞層閣¶
三成引水為潔淥池以滌炎暑(實/録)¶
<pb:KR3k0049_WYG_013-83a>¶
兩儀貞觀十六年帝謂侍臣曰因覽劉聰傳為劉后將¶
起䳨儀殿陳元達諌朕於藍田市木將别為一殿取制¶
兩儀仍建重閣逺想聰事而止(舊/唐)中宗宴兩儀殿令胡¶
人唱合笙武平一上書諫曰兩儀承慶殿者陛下受朝¶
聴訟之所比大饗羣臣不宜以倡優媟狎(上/)¶
瑶池太宗嘗御瑶池殿顧謂侍臣曰西蕃通來幾時(魏/鄭)¶
(公諫/録)¶
相思貞觀十六年薛延陀真珠可汗請使其姪實利設¶
<pb:KR3k0049_WYG_013-83b>¶
納幣及獻饌上御相思殿大饗羣臣設十部樂(通/鑑)¶
紫㣲貞觀二十一年七月帝逰幸勅奉御王孝積於顯¶
道門内起紫㣲殿十三間文甓重基髙敞宏壯帝見之¶
甚悦(實/録)¶
紫宸龍朔三年四月移仗就蓬萊宫始御紫宸殿聴政¶
百寮奉賀(會/要)¶
麟徳明皇天性順睦雖讒説無以摇時有鶺鴒千數集¶
麟徳殿廷木翔棲浹日魏光乗作頌以為天子友悌之¶
<pb:KR3k0049_WYG_013-84a>¶
祥帝喜亦為作頌(寧王/憲傳)金鑾西南曰長安殿長安北曰¶
仙居殿仙居西北曰麟徳殿此殿三靣故以三殿名大¶
福殿在三殿北拾翠殿在大福殿東南(兩京/記)¶
金鑾李白天寳中賀知章言於𤣥宗召見金鑾殿論當¶
世事奏頌一篇賜食親為調羹(本/傳)大明宫紫宸殿北曰¶
蓬萊殿西龍首山支隴起平地上有殿名金鑾殿殿旁¶
坡名金鑾坡(兩京/記)殿因金鑾坡以為名與翰林院相接¶
(五代/㑹要)¶
<pb:KR3k0049_WYG_013-84b>¶
含元大明宫龍朔三年移伏就蓬萊宫新作含元殿(會/要)¶
含元路寢大朝會之所御也(五行/志)含元殿左右立栖鳯¶
翔鑾二閣有龍尾出於閣前殿門去南門五里元會來¶
朝者仰瞻玉座如在霄漢(康駢劇/談録)¶
九龍馬希範作九龍殿以八龍繞柱自言身一龍也¶
太和玉清宫中有寥陽殿太和殿(登真/隠訣)¶
　¶
　天中記卷十三¶
