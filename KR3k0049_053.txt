# -*- mode: mandoku-view; -*-
#+TITLE: 天中記
#+DATE: 2015-08-24 23:32:42.811715
#+PROPERTY: ID KR3k0049
#+PROPERTY: BASEEDITION WYG    
#+PROPERTY: JUAN 卷五十三
<pb:KR3k0049_WYG_053-1a>¶
欽定四庫全書¶
　天中記卷五十三¶
　　　　　　　　　　　　明　陳耀文　撰¶
　　蓮¶
芙蓉荷芙蕖其莖茄其葉蕸其本蔤其華菡蓞其實蓮¶
其根藕其中的的中薏李廵曰𥬇蕖其總名也别名芙¶
蓉郭璞曰江東人呼荷華為芙蓉北方人便以藕為荷¶
亦以蓮為荷蜀人以藕為茄或用其母為華名或用根¶
<pb:KR3k0049_WYG_053-1b>¶
子為母葉號此皆名相錯習俗傳誤失其正體者也(爾/雅)¶
芙蕖莖為荷其華未發為菡蓞已發為芙蕖其實蓮青¶
皮裏白子為的的中有青長三分如鈎為薏語曰苦如¶
薏者也(詩義/疏)其葉名荷(圖/經)詩陳風彼澤之陂有蒲與荷¶
樊光注爾雅引詩有蒲與茄¶
水芝丹芙蓉一名水芝丹一名澤芝一名水花(古今/注)¶
芳苓七發蔓草芳苓善曰苓古蓮字七啓寒芳苓之靈¶
龜¶
<pb:KR3k0049_WYG_053-2a>¶
石蕖黄帝時有石蕖青色堅而甚輕從風靡靡覆其波¶
上一莖百葉千年一花生于洹流其地一名沙瀾(拾遺/記)¶
崑流素蓮西王母與周穆王共玉帳髙㑹進崐流素蓮¶
千常碧藕素蓮者一房百子凌冬而茂(上/)鬱水在磅磄¶
山東其水小流在大陂之下所謂沈流亦名重泉生碧¶
藕長千常七尺為常也(上/)¶
花徑十丈老子語喜曰天崖之淵真人所遊各各坐蓮¶
花之上一花輒徑十丈有返生香逆風聞十里(真人闗/令尹喜)¶
<pb:KR3k0049_WYG_053-2b>¶
(傳/)華山頂上有池池生千葉蓮花長十丈藕如大船服¶
之羽化(物類相/感志)隋煬帝步虚辭八行分寶樹十丈散芳¶
蓮韓退之詩太華峯前玉井蓮花開十丈藕如船¶
陸地生蓮闗令尹喜生時其家堂陸地自生蓮花光色¶
鮮盛(闗令/内傳)¶
低光昭帝元始元年穿琳池廣千步中植分枝荷一莖¶
四葉狀如駢盖日照則葉低䕃根莖若葵之衞足名曰¶
低光荷實如𤣥珠可以飾佩花葉雖萎芬馥之氣徹十¶
<pb:KR3k0049_WYG_053-3a>¶
里餘食之令人口氣常香益人肌理宫人貴之毎遊宴¶
出入必皆含嚼或剪以為衣或折以蔽日以為戲弄楚¶
詞所謂折芰荷以為衣意在斯也(拾遺/記)昭帝遊栁池有¶
芙蕖素色大如斗花葉甘可食芬氣聞於十里之内蓮¶
實如珠(上見藝文/初學記)¶
寒荷北極𤣥坂去崆峒十七萬里日月不至其地自明¶
有紫河萬里流沫千丈中有寒荷霜下方香茂也(洞冥/紀)¶
望舒荷靈帝西園渠中植蓮大如葢枝長一丈南國所¶
<pb:KR3k0049_WYG_053-3b>¶
獻也其葉夜舒畫卷一莖有四蓮叢生名曰夜舒荷亦¶
云月出則葉舒也亦名望舒荷(拾遺/記)¶
儀仗生蓮王敦在武昌鈴下儀仗生蓮華五六日而落¶
説曰易稱枯楊生華何其乆也今狂花生枯木敦終逆¶
而身死(搜神/記)¶
如車輪晉末黄祖至孝母病篤庭中稽顙俄頃天漢開¶
明有一老翁以兩丸藥賜母服之衆患頓消翁曰汝入¶
三月可汎河而來依期行見門題曰善福門内有水曰¶
<pb:KR3k0049_WYG_053-4a>¶
湎源池有芙蕖如車輪(幽明/録)¶
陸地生蓮新塗縣㕔事前陸地生蓮華入冬死十六年¶
更生四枚今年復生故處繁殖轉多華有二十五枚鮮¶
明可愛有異常蓮(晉范寗為豫/章郡守表)¶
白蓮社謝靈運恃才傲俗少所推崇一見逺公肅然心¶
服乃即寺觀翻涅槃經因鑿為臺植白蓮池中名其臺¶
曰翻經臺因號白蓮社(廬山/記)¶
嘉蓮泰始七年六月己亥東宫元圃池芙蓉二花一蔕¶
<pb:KR3k0049_WYG_053-4b>¶
謂之嘉蓮皇太子以獻(符瑞/志)泰始二年八月嘉蓮一雙¶
駢花並實合跗同莖生豫章鯉湖又六年雙蓮一蔕生¶
東宫𤣥圃池(起居/注)¶
以荷覆頭臧質説南郡王義宣反兵敗無所歸乃入南¶
湖逃竄無食摘蓮噉之追兵至緊急以荷覆頭自沈於¶
水唯出鼻軍主鄭俱兒望見射之中心兵刃亂至腸胃¶
纒縈水草(宋/書)¶
散血宋帝時太官作血䘓(勘/)庖人削藕皮誤落血中遂¶
<pb:KR3k0049_WYG_053-5a>¶
皆散不凝乃用藕療血多效(本/草)¶
蓮花池王儉用庾杲之為衞將軍長史蕭緬與儉書曰¶
盛府元僚毎難其選庾景行泛緑水依芙蓉何其麗也¶
尋人以儉府為蓮花池(南/史)時人呼儉府為入芙蓉池(南/齊)¶
一挺永明中巴東王子嚮殺行事劉寅等武帝聞之謂¶
羣臣曰子嚮遂反戴僧静大言曰諸王應自反豈惟巴¶
東武帝問其故荅曰天潢無罪而一時被囚一挺之藕¶
一盃之漿皆諮籖師籖師不在則竟日忍渴(上/)¶
<pb:KR3k0049_WYG_053-5b>¶
甖花生根晉安王子懋字雲昌武帝子也年七嵗時母¶
阮叔媛常病危篤請僧行道有獻蓮花供佛者衆僧以¶
銅甖盛水華更鮮子懋流涕禮佛誓曰若使阿姨獲祐¶
願華竟齋如故七日齋畢華更鮮紅看視甖中稍有根¶
鬚阮病尋差世稱其孝感(法主吴均/齊春秋)¶
閣下生蓮齊太和二年烏程縣閣下生蓮華(萬嵗/厯)¶
湖目歴城二里北有蓮子湖周環二十里湖中多蓮花¶
紅緑間明乍疑濯錦又漁船掩映罟罾疎布逺望之者¶
<pb:KR3k0049_WYG_053-6a>¶
若蛛網浮杯也魏元翻曽在湖醼焦參軍張伯瑜諮公¶
言向為血羮頻不能就公曰取洛水必成也遂如公語¶
果成時清河王怪而異焉乃諮公未審何義得爾公曰¶
可思湖目清河笑而然之而實未解坐散語主簿房叔¶
道曰湖目之事吾實未曉叔道對曰藕能散血湖目蓮¶
子故令公思清河嘆曰人不讀書其猶夜行二毛之叟¶
不如白面書生(酉/陽)¶
採荷調江從簡光祿大夫革之子也頗有才學年十七¶
<pb:KR3k0049_WYG_053-6b>¶
為採荷調以刺何敬容其文曰欲持荷作鏡荷暗本無¶
光欲持荷作柱荷弱不勝梁敬容弗覺唯唯嗟其工(隋/書)¶
作胡人面後主武平中特進侍中崔季舒宅中池内蓮¶
莖皆作胡人面仍著鮮卑㡌俄而季舒見殺(北/齊)¶
逺人入款齊主還鄴髙麗新羅並遣使朝貢先是徐州¶
蓮一莖兩蔕占云異木連枝逺人入欵斯其應也(三國/典畧)¶
金蓮元藏幾大業初為海使判官遇風漂于滄州其洲¶
方千里有良金池可方數十里水石沙泥皆如金色其¶
<pb:KR3k0049_WYG_053-7a>¶
中有四足魚金蓮花州人研之如泥竹間彩繪光影煥¶
鑠與真金無異但不能入火而已更有莖出其花如蝶¶
毎微風則摇蕩如飛婦人競採之以為首飾即語曰不¶
戴金莖花不得在仙家又以强木造船楫其上多飾珠¶
玉以為遊戲强木不沈木也(杜陽/編)¶
花廣三尺貞觀二十年十月渝州相恩寺側泉内忽出¶
紅蓮花面廣三尺旅遊往來無不歎訝經月不滅(廣記/靈異)¶
月華藕羅公逺謂中使輔仙玉云主人列月華之藕又¶
<pb:KR3k0049_WYG_053-7b>¶
云玉京交契之舊(感遇/傳)¶
解語花明皇秋八月太液池有千葉白蓮數枝盛開帝¶
與貴戚宴賞焉左右皆歎羨乆之帝指貴妃示於左右¶
曰争如我解語花(天寶/遺事)¶
同心開元二十一年六月癸丑絳州黄龍興觀池同心¶
蓮一莖(唐/書)¶
合歡徳宗貞元十八年六月中西内神龍寺前水渠生¶
合歡蓮其花一莖兩房宰臣權徳輿栁宗元等表賀(英/華)¶
<pb:KR3k0049_WYG_053-8a>¶
青蓮栁宗元有賀西内定禮池青蓮花表¶
重臺賛皇公平泉莊其水物之美者有白蘋州之重臺¶
蓮芙蓉湖之白蓮茅山東溪之芳蓀(山居草/堂記)¶
碧蓮宣平相國盧公應舉時寄居夀州安豐縣别墅嘗¶
遊芍陂見里人負薪者持碧蓮花一朶已傷器刃矣云¶
於陂中得之(尚書/故實)張舜民芸叟責郴州税郴多碧蓮根¶
大如椀張嘗以墨印于詩稿上以詫北人(孫公/談圃)¶
花神中和中有士人蘇昌逺居蘇州屬邑有小莊去官¶
<pb:KR3k0049_WYG_053-8b>¶
道十里吳中水鄉率多荷芙忽一日見一女郎素衣紅¶
臉容質絶麗若神仙中人自是與之相狎以莊為幽㑹¶
之所蘇生惑之既甚嘗以玉環贈之結繫慇懃或一日¶
見檻前白蓮花開敷殊異俯而翫之見花房中有物視¶
乃所贈玉環也因折之其妖遂絶(北/夢)¶
宴用乾蓮子監軍張承業本朝舊人權貴任事人士脅¶
眉低首候之唯馬郁滑稽侮狎毎賔僚宴集承業出異¶
方珍果陳列于前客無敢先嚐當郁前者食之必盡承¶
<pb:KR3k0049_WYG_053-9a>¶
業私戒主膳者曰他日馬監至唯以乾蓮子置前而已¶
郁至觀之知其不可啖異日鞾中置鐵鎚出以擊之承¶
業大笑曰為公易饌勿敗予桉(後唐/史)¶
白蓮兆㓙蜀王先主將晏駕其年峨眉山婆羅花悉開¶
白花又荆文獻王未薨前數年溝港城隍悉開白蓮¶
葉長三丈雍熙中張君房寓泊廬山開先寺望黄石崖¶
瀑布水中一大紅葉泛而下令僧行急取之乃紅蓮一¶
葉長三丈餘濶一尺三寸嘗觀廬山記説沛水出雙劒¶
<pb:KR3k0049_WYG_053-9b>¶
峰頂有池闊數百尺其深莫測又有清源池生蓮花大¶
如車輪今可信矣君房因分此花葉遺好事者磨湯飲¶
之其蓮香經宿不散(紹紳/談説)僧齊已芳塑匠蔡蟠曽於廬¶
山瀑布見一蓮房房已乾其大如笠(揚氏六/被補)¶
柱蓮宋昭宣用臣卓有幹才元豐間掖庭水殿落成嘉¶
致既滿偶失種蓮宋即購于都城得器缶所植者百餘¶
本連缶沈水底再夕視之則蓮已開盈沼矣(談/撰)¶
傷荷藕蘇州進藕其最上者名傷荷藕或云荷名或云¶
<pb:KR3k0049_WYG_053-10a>¶
葉甘為蟲所傷或云故傷其葉以長其根近多重臺荷¶
實中又生花亦甚異(國史/補)食之無滓他産不滿九竅此¶
獨過之以此為辨也¶
睡蓮睡蓮葉如荇而大沈水面上有異浮根菱耳其花¶
布葉數重不房而蕋凡五種色當夏晝開夜縮入水底¶
晝而復出於水面也(北户/録)¶
紫芙蓉襄陽石梁山上有池池生紫芙蓉(物類相/感志)¶
黄蓮九疑山過半路皆行竹松下夾路有青澗澗中有¶
<pb:KR3k0049_WYG_053-10b>¶
黄色蓮華芳氣盈谷(王韶之/神境記)¶
朝日蜀中有朝日蓮花色或黄或白葉浮水上開則隨¶
日所在日入輒歛藏葉下若葵藿傾太陽之北(益部方/物記)¶
劍脊豫章雩都縣有瑞蓮池池産異蓮其葉曰葉花劍¶
脊其花曰雙頭丫髻三蕚二千四葉其實曰覆鍾金錠¶
移之他處輒類常種俗傳雩山倒影所致(陽/志)¶
橡子為蓮白蓮入水必沈惟煎鹽鹹鹵能浮之鴈食之¶
糞落山石間有百年不壊相傳橡子落水為蓮(酉/陽)¶
<pb:KR3k0049_WYG_053-11a>¶
水羞顔延之碧芙蓉頌曰澤芝芳艶擅竒水屬劉孝威¶
謝藕啓云凡厥水羞莫敢相輩¶
田田江南可采蓮蓮葉何田田(古樂/府)雖無田田葉及爾¶
泚漣漪(陸韓/卿詩)¶
　　菱¶
水栗王安貧武陵記言四角三角曰芰兩角曰菱芰一¶
名水栗一名薢茩(酉/陽)¶
鉅野鉅野大菱大於常菱淮漢以南凶年以芰為蔬(廣/志)¶
<pb:KR3k0049_WYG_053-11b>¶
嗜芰屈到嗜芰有疾召其宗老而屬之曰祭我必以芰¶
及祥宗老將薦芰屈建命去之宗老曰夫子屬之子木¶
曰夫子不以其私欲干國之典遂不用(國/語)¶
浮根菱漢武旦露池西有靈池中有浮根菱根出水上¶
葉沈波下霜降彌美因名青氷菱(洞𠖇/記)¶
翻鷄菱𤣥都翠水水有菱碧色狀如鷄飛名翻鷄菱仙¶
人鳬伯子常游翠水之涯採食之(上/)¶
倒生菱昭帝琳池中有倒生菱莖如亂絲一花千葉根¶
<pb:KR3k0049_WYG_053-12a>¶
浮水上實沈泥中名紫菱食之不老(拾遺/記)¶
採菱作飯魚𢎞為湘東王鎮西司馬述職西上道中乏¶
食縁路採菱作菱米飯給所部𢎞度之所後人覓一菱¶
不得(梁/書)¶
花開背日菱花開背日芡花開向日菱寒而芡煖(仇池/筆記)¶
　　芡¶
加籩加籩之實蔆芡㮚脯(周/禮)¶
鷄頭䓈芡鷄頭也北燕謂之䓈青徐淮泗之間謂之芡¶
<pb:KR3k0049_WYG_053-12b>¶
南楚江湘之間謂之鷄頭或謂之鴈頭或謂之烏頭(方/言)¶
一名鴈喙實一名水陸丹(本/草)¶
雞㢕藥也其實堇也桔梗也雞㢕也豕零也是時為帝¶
者也(莊徐/無鬼)&KR0146;或作壅司馬云即雞頭也¶
水硫黄地産之芡其甘滑可食名為水硫黄(孫公/談圃)¶
　　𤓰¶
地芝地芝𤓰也其子謂之&KR0008;龍蹏虎掌羊骹兔頭桂支¶
蜜筩&KR0008;&KR0008;貍頭白㼐無餘縑𤓰屬也(廣雅稽含/賦作土芝)¶
<pb:KR3k0049_WYG_053-13a>¶
星主牽牛星荆州謂之河鼓主闗梁織女主𤓰果(續漢/書)¶
乃𤓰五月乃𤓰乃𤓰者治𤓰之辭也𤓰也者始食𤓰八¶
月剥𤓰蓄𤓰之時也(大戴/禮)¶
冬𤓰夫差為越所敗遁去因得生𤓰已熟吳王掇而食¶
之謂左右曰何冬而生𤓰近道人不食何也左右曰謂¶
糞種之物人不食也吳王曰何謂糞種左右曰盛夏之¶
時人食生𤓰起居道傍子復生秋霜惡之故不食(吳/越)¶
及𤓰齊侯使連稱管至父戍葵丘𤓰時而往曰及𤓰而¶
<pb:KR3k0049_WYG_053-13b>¶
代朞戍公問不至請代不許故謀作亂(左莊/七)¶
夜灌鄰𤓰昔梁大夫宋就為邊縣令與楚鄰界梁亭楚¶
亭皆種𤓰梁亭劬力數灌其𤓰𤓰美楚人田窳而稀灌¶
其𤓰𤓰惡楚令以梁𤓰美怒其𤓰之惡因往夜竊搔梁¶
𤓰皆有死焦者矣梁亭覺之因請其尉亦欲竊往報搔¶
楚𤓰宋就曰是搆怨招禍之道也令人竊為楚亭夜灌¶
其𤓰令勿知也楚亭旦而往𤓰則以灌𤓰日以美楚亭¶
怪而察之則梁亭之為也楚令大説因以聞楚王楚王¶
<pb:KR3k0049_WYG_053-14a>¶
曰此梁之隂讓也乃謝以重幣而請交於梁王(賈/子)¶
鉶谷𤓰秦始皇改古文為篆𨽻患苦天下不從所改更¶
召諸生至者皆拜為郎凡七百人密令冬月種𤓰於驪¶
山鉶阬谷中温處𤓰實乃使人上書曰冬𤓰有實詔下¶
博士諸生説之人人各異乃令就視之先為伏機諸生¶
賢儒皆至焉方發機從上填之以土為壓之終乃無聲¶
(衛宏古今/竒字序)¶
東陵𤓰邵平者故秦東陵侯秦破為布衣貧種𤓰長安¶
<pb:KR3k0049_WYG_053-14b>¶
城東𤓰美故世俗謂之東陵𤓰從邵平以為名也(史記/蕭何)¶
(世/家)邵平廣陵人(黄/圖)昔聞東陵𤓰近在青門外連畛距阡¶
陌子母相鈎帶五色曜朝日嘉賓四面㑹(阮籍/詩)¶
龍肝有龍肝𤓰長一尺花紅葉素生於氷谷所謂氷谷¶
素葉之𤓰仙人瑕丘仲採藥得此𤓰食之千嵗不渴𤓰¶
上恒如霜雪刮嘗如蜜滓及武帝封泰山從者皆賜氷¶
谷素葉之𤓰(洞𠖇/記)¶
空同靈𤓰仙之上藥有空同靈𤓰四刼一實(内/傳)明帝隂¶
<pb:KR3k0049_WYG_053-15a>¶
貴人夢食𤓰甚美帝使求諸方國時燉煌獻異𤓰種𤓰¶
名窮隆長三尺而形屈曲味甘如飴父老云昔道士從¶
蓬萊山得此𤓰云是空同靈𤓰四刼一實西王母遺于¶
此地世代遐絶其實頗在(拾遺/記)¶
進𤓰遇仙王莽居攝二年唐公昉為漢中郡吏啖𤓰旁¶
有真人左右莫察君獨進美𤓰又從而敬禮之真人者¶
遂與期谷口山上乃與君神藥曰服藥以後當移意萬¶
里知鳥獸言語公昉舉家仙去(仙人唐/君碑)¶
<pb:KR3k0049_WYG_053-15b>¶
嘉𤓰安帝元初三年有𤓰異本共生一𤓰同蔕時以為¶
嘉𤓰或以為𤓰者外延離本而實女子外屬之象也是¶
時閻皇后初立後閻后與外親耿實共譛太子廢為濟¶
隂王更外迎濟北王子犢立之(續漢/書)¶
五色𤓰吳桓王時㑹稽生五色𤓰今吳中有五色𤓰嵗¶
充貢賦(述異/記)¶
徐光幻術吳時有徐光常行幻術于市里從人乞𤓰其¶
主弗與便從索瓣種之俄而𤓰生蔓延成花實乃取食¶
<pb:KR3k0049_WYG_053-16a>¶
之因賜觀者鬻者反視所賣皆耗矣(搜神/記)¶
冬致生𤓰葛𤣥冬為客設生棗及生𤓰(神仙/傳)遼東丁伯¶
昭自説其有客字次節既死常為本家致竒物試臘月¶
中從索𤓰得美𤓰數枚來在前不見形也(列異/傳)¶
孝感致𤓰焦華父遺常病甚冬中思𤓰夜夢一人黄冠¶
謂曰我聞子父病思𤓰故送以助華拜受之及寤在手¶
馨香非常父食而病愈(孝子/傳)¶
盜𤓰桑虞仁孝自天年十四喪父毁瘠過禮虞有園在¶
<pb:KR3k0049_WYG_053-16b>¶
宅北數里𤓰果初熟有人踰垣盜之虞以園後多棘刺¶
恐偷見人驚走而致傷損乃使奴為之開道及偷負𤓰¶
將出見道通利知虞使除之乃送所盜𤓰叩頭請罪虞¶
乃歡然盡以𤓰與之(晉/書)¶
凉殿生𤓰凉天水太守史稜暴疾死五日而蘇云見凉¶
光殿皆生白𤓰秦使梁熙滅凉小字白𤓰也(三十國/春秋)¶
運𤓰船郭原平以種𤓰為業大明七年大旱𤓰瀆不復¶
通船縣官劉僧秀愍其貧老開瀆下水與之原平曰普¶
<pb:KR3k0049_WYG_053-17a>¶
天大旱百姓俱困豈可減溉田之水以通運𤓰之船乃¶
步從他道往錢塘貨賣(宋/書)¶
分𤓰止渴齊武帝與到撝同從宋明帝射雉郊野渴倦¶
撝得早春𤓰與上對剖而食之及帝即位一嵗三遷至¶
御史中丞懐舊徳也(南/史)¶
勝事竟陵王子良禮才好士傾意賔客天下才學皆遊¶
集焉善立勝事夏月客至為設𤓰飲及甘果(南/齊)¶
種𤓰營葬韓靈敏與兄靈珍早孤並有孝性尋母又亡¶
<pb:KR3k0049_WYG_053-17b>¶
家貧無以營凶兄弟共種半畆𤓰朝採𤓰子暮已復生¶
以此遂辦塟事(上/)¶
用𤓰鎮心鄭灼字茂昭勵志好學多苦心熱若𤓰時輒¶
偃卧以𤓰鎮心便起讀誦其篤志如此(梁/書)¶
早春𤓰郭祖深清儉常服故布褐素木案食不過一肉¶
有姥餉以早春青𤓰祖深報以疋帛富人效之以貨利¶
祖深鞭而徇衆朝野憚之(上/)¶
緑沈𤓰任昉卒武帝聞問方食西苑緑沈𤓰投之於盤¶
<pb:KR3k0049_WYG_053-18a>¶
悲不自勝因屈指曰昉少時常恐不滿五十今四十九¶
可謂知命(上/)¶
削𤓰蘭欽為廣州刺史前刺史新渝侯映之弟南安侯¶
恬權行州事冀得即真及聞欽至嶺厚貨㕑人塗刀以¶
毒削𤓰進之欽及愛妾俱死帝聞大怒檻車收恬削爵¶
土(南/史)¶
冬月求𤓰王薦母病篤渴思𤓰時冬月薦至深嶺值雪¶
仰天而哭忽見岩石間青蔓離披有二𤓰焉摘歸以進¶
<pb:KR3k0049_WYG_053-18b>¶
母渴遂止¶
貧人買𤓰楊愔典選多以言貌取人時謗詞云尚書典¶
選似貧人買𤓰惟取大者(後魏/書)¶
置𤓰梁上蘇瓊為清河太守郡人趙穎以太守年老致¶
仕在家五月中得新𤓰一雙自來奉瓊不受穎苦請遂¶
便留乃致之聴事竟不割人聞其受𤓰欲貢新果到門¶
知穎𤓰猶在相顧而去(北/齊)¶
食𤓰皮王羆性儉嘗有客與羆食𤓰客削𤓰侵膚稍厚¶
<pb:KR3k0049_WYG_053-19a>¶
羆意嫌之及𤓰皮落地乃引手就地取而食之客甚有¶
愧色(後周/書)¶
輟𤓰置靈座杜如晦薨後太宗食𤓰毎愴然思之遂輟¶
其半使置之靈座(舊/唐)¶
黄臺𤓰髙宗子八人武后所出者自為行第長曰孝敬¶
皇帝監國仁明為后所忌而鴆之次曰雍王賢為太子¶
次曰中宗次曰睿宗及孝敬遇害諸弟嘗所不安晨夕¶
懐懼雖父母之前無由敢言乃作黄臺𤓰詞令樂人歌¶
<pb:KR3k0049_WYG_053-19b>¶
之欲微悟上意歌曰種𤓰黄臺下𤓰熟子離離一摘使¶
𤓰好再摘令𤓰稀三摘尚猶可四摘把蔓歸然太子竟¶
亦流竄于黔州(上/)¶
小兒市𤓰明皇召諸學士宴於便殿因酒酣故謂李白¶
曰我朝與天后之朝何如白曰天后朝政出多門國尤¶
姦幸任人之道如小兒市𤓰不擇香味惟揀肥大者我¶
朝任人如淘沙取金剖石採玉皆得其精粹者明皇笑¶
曰學士過有所飾¶
<pb:KR3k0049_WYG_053-20a>¶
緱氏𤓰髙宗四月憶𤓰明崇儼索百錢須臾以𤓰獻曰¶
得之緱氏老人圃中帝召老人問故曰埋一𤓰失之土¶
中得百錢矣(唐/書)¶
二月進𤓰王建華清宫詩云二月中旬已進𤓰注唐置¶
温湯監監丞種𤓰蔬隨時供奉𤓰夏熟者二月而進𤓰¶
葢譏明皇違時及物求口體竒巧之奉以説婦人¶
逐兔踐𤓰酷吏王𢎞義始賤時求傍舍𤓰不與及為御¶
史乃騰文言園有白兔縣為集人捕逐畦無遺蓏李昭¶
<pb:KR3k0049_WYG_053-20b>¶
徳曰昔聞蒼鷹獄吏今有白兔御史(唐/書)¶
坐上種𤓰馬湘有道術嘗於江南刺史馬植坐上冬月¶
以酒杯盛土種𤓰須臾引蔓花實食之甚美(續仙/傳)¶
惡香𤓰惡香香中尤忌麝鄭注太和初赴職河中姬妾¶
百餘盡騎香氣數里逆於人鼻是嵗自京至河中所過¶
路𤓰盡死一蔕不獲(酉/陽)廣明中巢冦犯闕僖宗幸蜀闗¶
中道傍之𤓰悉皆萎死盖宫嬪多帶麝香所熏遂皆萎¶
落耳(負暄/雜録)¶
<pb:KR3k0049_WYG_053-21a>¶
西𤓰胡嶠為蕭翰掌書記隨翰入契丹至真珠寨始食¶
西𤓰云契丹破回紇得西𤓰種種以牛糞覆棚而種大¶
如中國冬𤓰而味甘(五代/史)西𤓰形如匾蒲而圎色極青¶
翠經嵗則變黄其瓞類甜𤓰味甘脆中有汁尤冷五代¶
史四夷附録云以牛糞覆棚種之洪皓使虜攜以歸今¶
禁圃鄉囿皆有亦可留數月但不能經嵗仍不變黄色¶
鄱陽有乆苦目疾者曝乾服之而愈盖其性冷故也(松/漢)¶
(紀/聞)草木子西𤓰元世祖征西域中國始有種誤也¶
<pb:KR3k0049_WYG_053-21b>¶
徵疏𤓰事宣和中蔡君安提舉秘書省夏日㑹館職于¶
道山食𤓰君安令坐客徵𤓰事各疏所意毎一條食一¶
片坐客不敢盡言君安所徴為優欲畢校書郎董彦逺¶
連徴數事皆所未能聞坐客咸歎服之識者謂彦逺必¶
不能安後數日果補外(揮麈/録)¶
異名𤓰之所出以遼東廬江燉煌之種為美有烏𤓰魚¶
𤓰貍頭𤓰蜜筩𤓰女臂𤓰龍蹄𤓰羊髓𤓰縑𤓰𤓰州大¶
𤓰如斛御𤓰也有青登𤓰大如三斗魁有桂枝𤓰長二¶
<pb:KR3k0049_WYG_053-22a>¶
尺餘蜀地温良𤓰冬熟有春日𤓰細小小瓣宜藏正月¶
種三月熟有秋泉𤓰秋種十月熟形如羊角色蒼黒(廣/志)¶
分蔕𤓰滄州産分蔕𤓰長二尺其色如椹一顆二蔕(杜/陽)¶
(編/)¶
尋支大食園𤓰大者名尋支十餘人食一顆輒亦足越¶
𤓰長四尺以上(杜還經/行記)¶
𤓰州燉煌𤓰州地出美𤓰因名狐食其𤓰不見首尾(元/和)¶
(志/)¶
<pb:KR3k0049_WYG_053-22b>¶
大五六尺大食勿斯離國𤓰大五六尺麥毎粒長三寸¶
四時𤓰靺鞨國西𤓰甜𤓰一枚用二人舉之古里國西¶
𤓰四時皆有又有小𤓰大如小指長二寸許味如青𤓰¶
(瀛涯/勝覽)¶
摘食有娠朝鮮靈岩郡西有崔氏園諺傳新羅人崔氏¶
園中有𤓰長尺餘一家頗異之崔氏女潛摘食之歆然¶
有娠彌月生子其父母惡其無人道而生置之竹林居¶
數七日女往視之鳩燕來覆翼之還告於父母父母往¶
<pb:KR3k0049_WYG_053-23a>¶
見異之取而養之及長為僧名道詵入唐傳一行地里¶
法而還後名其地曰鳩林(志/)¶
兩蔕𤓰有兩蔕兩鼻者食之殺人(龍魚/河圖)¶
　　甘蔗¶
三種甘蔗有三種赤色者曰崑崙蔗白色者竹蔗亦名¶
蠟蔗小而燥者曰荻蔗¶
柘漿胹鼈炮羔有柘漿些(招/魂)百末㫖酒布蘭生泰尊柘¶
漿析朝酲(漢郊/祀歌)¶
<pb:KR3k0049_WYG_053-23b>¶
為杖魏文帝嘗與平虜將軍劉勲奮威鄧展等共飲宿¶
聞展有手臂曉五兵與之論劍酒酣耳熱方食甘蔗便¶
以為杖下殿數交三中其臂左右大笑¶
蔗錫孫亮使黄門以銀椀并盖就中藏吏取交州所獻¶
甘蔗餳黄門先恨藏吏以鼠矢投餳中啓言藏吏不謹¶
亮呼吏持餳器入問曰此器既盖之且有掩覆無縁有¶
此黄門將有恨於汝邪吏叩頭曰嘗從某求宫中莞席¶
宫席有數不敢與亮曰必是此也覆問黄門具首伏即¶
<pb:KR3k0049_WYG_053-24a>¶
於目前加髠鞭斥付外署(江表/傳)¶
消酒泰康六年扶南國貢蔗一丈三節南人云甘蔗可¶
消酒(南方草/木狀)扶南蔗一丈三節見日即消風吹即折¶
漸入佳境顧愷之字長康噉甘蔗先食尾人問所以曰¶
漸至佳境(世/説)¶
百挺魏王致意安北逺來渴乏若有甘蔗及酒可見分¶
惠世祖遣人荅曰知行路多乏今付酒二器甘蔗百挺¶
(宋/書)¶
<pb:KR3k0049_WYG_053-24b>¶
送甘蔗庾仲文好貨劉雍自謂得其助力事之如父夏¶
中送甘蔗若新發於州國吏運載樵蘇無輟于道(南/史)¶
射甘蔗宜都王鏗善射常以棚的大闊曰終日射侯何¶
難之有乃取甘蔗挿地百步射之十發十中(齊/書)¶
設甘蔗范雲永明十年使魏魏使李彪宣命至雲所甚¶
見稱美彪為設甘蔗黄甘粽隨盡請益彪笑謂曰范散¶
騎小復儉之一盡不可復得¶
不食庾沙彌性至孝母劉亡好噉甘蔗沙彌遂不食焉¶
<pb:KR3k0049_WYG_053-25a>¶
(梁/書)¶
矢下食蔗陸納反湘州分其衆三千人夜襲巴陵晨至¶
城下宜豐侯脩出壘門坐胡床以望之納衆乘水來攻¶
矢下如雨脩方食甘蔗曽無懼色部分軍旅鼓而進之¶
遂獲其一艦生擒六十人納遂歸保長沙(三國/典畧)¶
作酒赤土國物産多同於交阯以甘蔗作酒雜以紫𤓰¶
根酒色黄赤味亦香美(隋/書)大業三年常駿使其國云¶
色味愈西域磨偈佗太宗遣使取熬糖法即詔揚州上¶
<pb:KR3k0049_WYG_053-25b>¶
諸蔗榨瀋如其劑色味愈西域逺甚(西域/𫝊)¶
賜郭汾陽在汾上代宗賜甘蔗二十條¶
節稀似竹唐韋齊休聘雲南㑹川都督劉寛使致甘蔗¶
節稀似竹許削去後亦有甜味(雲南/記)¶
始治糖霜大厯間有僧鄒和尚不知所從來跨白驢登¶
繖山結茅廬以居須鹽米薪菜之屬即書寸紙繫錢緡¶
遣驢負至市區人知為鄒也取平直掛物於鞍縱驢歸¶
一日驢下山踐黄氏蔗苗黄請償於鄒鄒曰汝未知因¶
<pb:KR3k0049_WYG_053-26a>¶
蔗糖為霜利當十倍吾語汝塞責可乎試之果信其色¶
如琥珀遂為上品自是流傳其法鄒末年北走通泉縣¶
靈鷲山龕中其徒追及之但見一文殊石像始知大像¶
化身而白驢者獅子也(王灼/譜)¶
食蔗即愈盧絳痁疾逾月既乏資給疲瘵且極忽夢一¶
白衣婦人頗有姿色謂之曰子之疾當食蔗即愈既詰¶
朝見鬻者絳揣囊中且乏一鏹唯有唐韻一𠕋遂詣易¶
之其人曰吾輩乃負販者將此安用哀君欲之志切遂¶
<pb:KR3k0049_WYG_053-26b>¶
遺數挺絳喜而食之至旦疾損(江南/野史)¶
石密甘蔗逺近皆有交趾所産甘蔗特醇好本末無薄¶
厚其味至均圍數寸長丈餘頗似竹斬而食之既甘迮¶
取汁如飴餳名之曰糖益復珎也又煎而曝之既凝而¶
氷破如博其食之入口消釋時人謂之石蜜者也(異物/志)¶
糖氷甘蔗所在皆植獨福唐四明番禺廣漢遂寧有糖¶
氷而遂寧為冠四郡所産甚微而顆碎色淺味薄纔比¶
遂之最下者蔗有四色曰杜蔗曰西蔗曰艻蔗本草所¶
<pb:KR3k0049_WYG_053-27a>¶
謂荻蔗也曰紅蔗本草崑崙蔗也(王灼/譜)¶
&KR2464;&KR0008;林南方山有&KR2464;&KR0008;之林其髙百丈圍三尺八寸促¶
節多汁甜如蜜咋囓其汁令人潤澤可以節蚘蟲人腹¶
中蚘蟲其狀如蚓此消穀蟲也多則傷人少則穀不消¶
是甘蔗能減多益少凡蔗亦然(神異/經)¶
若脛婆賄伽盧國蔗大若脛(唐南/蠻傳)¶
杖蔗杖必取材不必用味相必取賢不必欲愛都蔗雖¶
甘猶不可杖佞人悦已猶不可相(馮衍/杖銘)都蔗雖甘杖之¶
<pb:KR3k0049_WYG_053-27b>¶
必折巧言雖美用之必滅(曹植/詩)¶
　　芋¶
土芝芋一名土芝(本/草)芋魁(漢/書)芋渠(後/書)¶
昴中收仲冬昴星中收莒芋宋均曰莒亦芋(孝經援/神契)大¶
芋實根駭人故謂之芋也齊謂芋為莒(説/文)渠芋也其莖¶
謂之&KR0034;葃姑水芋烏芋也(廣/雅)¶
君子芋蜀漢既繁芋民以為資凡十四芋有君子芋大¶
如斗魁有百果芋魁大子繁多畆收百斛種一百畆葉¶
<pb:KR3k0049_WYG_053-28a>¶
以養彘(廣/志)¶
博士芋博士芋蔓生根如鵝鴨卵(風土/記)¶
岷山蹲鴟卓氏之先趙人秦破趙遷卓氏之蜀曰吾聞¶
岷山之下沃野下有蹲鴟至死不飢乃求逺遷致之於¶
臨卭(史/記)徇蹲鴟之沃則以為世濟陽九(吳都/賦)¶
使種酒容者為梁丞使民益種芋菜曰三年當大飢卒¶
如其言梁民不死(列仙/傳)¶
長自引芋袁安字邵公除隂平長時年饑荒民皆菜食¶
<pb:KR3k0049_WYG_053-28b>¶
租入不畢安聴使輸芋曰百姓飢困長何得食穀先自¶
引芋吏皆從之¶
種芋充飢薛直歸先人冡側種稻芋稻以祭祀芋以充¶
飢耽道説禮𤣥虚無為(汝南先/賢傳)¶
芋償何隨字季業蜀郡郫人也除安漢令蜀亡去官時¶
巴土饑荒所在無穀送吏行乏輒取道側民芋隨以帛¶
繫其處使足所取直民視芋見帛相語曰聞何安漢清¶
亷行過從者無糧必能爾耳持帛送還之終不受因為¶
<pb:KR3k0049_WYG_053-29a>¶
語曰安漢吏取糧令為之償¶
市誓章仇置成都市誓文曰大亂不亂蜀有廣漢大飢¶
不飢蜀有蹲鴟(唐/書)¶
對咽鮮于文宗漁陽人年七嵗喪父父以種芋時亡至¶
明年芋時對芋嗚咽如此終身(南史孝/義傳)¶
著毛蘿蔔開元中蕭嵩奏請注文選東宫衞佐馮光進¶
解蹲鴟云今之芋子即是著毛蘿蔔嵩聞大笑(書/)¶
懶殘食芋李泌在衡嶽有僧明瓉號懶殘泌察其非凡¶
<pb:KR3k0049_WYG_053-29b>¶
人夜往謁之瓉發火芋啗之曰勿多言領取十年宰相¶
(本/傳)¶
芋壍閤皂山一寺僧甚專力種芋嵗收極多杵之如泥¶
造壍為牆後遇大饑獨此寺四十餘僧食芋壍以度㓙¶
嵗(玉堂/閒話)¶
野芋家芋野芋狀小于家芋食之殺人葢蘝也家芋種¶
之三年不收旅生亦不可食(博物/志)今浙江常生土芋狀¶
磊磈自實若天雷頻則多生若耕種欲取之得名之曰¶
<pb:KR3k0049_WYG_053-30a>¶
若呼芋字則逡巡不見矣(相感/志)¶
天芋天芋生終南山中葉如荷而厚(酉/陽)¶
雀芋雀芋狀如雀頭置乾地反濕置濕處反乾飛鳥觸¶
之墮走獸遇之僵(上/)¶
芋羞芋宜沙白土土宜深耕二月種為上時相去六七¶
寸下一芋芋羞三日衆人來往眼目多見并聞刷鍋聲¶
處多不滋𦙍(務本/新書)¶
度凶年芋可以度饑饉度凶年今中國多不以此為意¶
<pb:KR3k0049_WYG_053-30b>¶
後生有耳目所不見聞者及水旱風蟲雷雹之災便能¶
餓死滿道白骨交横知而不種坐致泯滅悲夫人君者¶
安可不督課之哉(要/術)¶
制蜂螫處士劉湯隠居王屋山嘗於齋中見一大蜂屑¶
于蛛蛧蛛縛之為蜂所螫墜地俄頃蛛鼓腹欲裂徐徐¶
行入草囓芋梗微破以瘡就囓處磨之良乆腹漸消輕¶
躁如故自後人有為蜂螫者挼芋梗傅之則愈(筆/談)¶
　　藷¶
<pb:KR3k0049_WYG_053-31a>¶
似芋甘藷似芋亦有巨魁剥去皮肌肉正白如脂肪南¶
人專食亦當米殻蒸炙皆香美賓客酒食亦施設有如¶
果實也(異物/志)¶
出三輔儲藇東出三輔白色者善(范子/計然)¶
山藷山藥本名薯蕷避唐代帝諱豫改名薯藥宋英宗¶
諱曙遂名山藥(負暄/雜録)一名山芋秦楚名玉延鄭越名土¶
藷一名脩脆一名兒草(本/草)若欲掘取嘿然則獲唱名便¶
不可得人有植之者隨所種之物而象之(異/𫟍)手殖則如¶
<pb:KR3k0049_WYG_053-31b>¶
手鉏鍬等物植隨本物之形狀(相感/志)¶
景山景山北望少澤其草多藷藇郭璞云根似芋可食¶
今江南人單呼藷語或有輕重耳(北山/經)¶
　　椒¶
異名玉衡星散為椒(運斗/樞)一曰蓎藙一曰南椒生于漢¶
中者曰漢椒巴中者曰巴椒(本/草)蜀椒出武都赤色者善¶
秦椒出天水隴西細者善(范子/計然)景山多秦椒(山/經)¶
檓檓大椒今椒樹叢生實大者名為檓(爾/雅)椒樹如茱萸¶
<pb:KR3k0049_WYG_053-32a>¶
有針刺葉堅而滑澤蜀人作茶吳人作茗皆舍煮其葉¶
以為香今成臯諸山間有椒謂之竹葉椒其樹亦如蜀¶
椒可著飲食中又用蒸雞豚最佳香東海諸島上亦有¶
椒樹枝葉皆相似子長而不圓甚香其味似橘皮島上¶
獐鹿食此椒葉其肉自然作椒橘香(詩義/疏)¶
塗室皇后稱椒房取其實㬅延盈升以椒塗室亦取其¶
温煖(漢官/儀)¶
天仙虜蘇割刺在荅魯之右大澤中髙百尋然無草木¶
<pb:KR3k0049_WYG_053-32b>¶
石皆赭色山産椒椒大如彈丸燃之香徹數十里毎然¶
椒則有鳥自雲際蹁躚五色名赭爾鳥葢鳯凰種也昔¶
漢武帝遣將軍趙破奴逐匈奴得其椒不能解因問東¶
方朔朔曰此天仙椒也塞外千里有之能致鳯武帝植¶
之太液池至元帝時椒生果有異鳥翔集(燉煌/新録)天成元¶
年宋王義潮使雲中云然(傳/)¶
飡椒致噤鍾繇嬖庶子㑹之母黜其夫人文帝命繇復¶
焉繇恚忿湌椒致噤帝乃止(魏氏春/秋同異)¶
<pb:KR3k0049_WYG_053-33a>¶
禦濕椒薑禦濕菖蒲益聰巨勝延年感喜辟兵此皆上¶
聖之至言方術之實録也(援神/契)¶
　　芭蕉¶
三種井蕉草類望之如樹株大者一圍餘葉長一丈或¶
七八尺廣餘二尺許花大如酒杯形色如芙蓉著莖末¶
百餘子大名為房根似芋魁大者如車轂實隨華長毎¶
華一闔各有六子先後相次子不俱生花不俱落此蕉¶
有三種一種子大如指長而銳有似羊角名羊角蕉味¶
<pb:KR3k0049_WYG_053-33b>¶
最甘好一種大如鷄卵有似牛乳味微減羊角蕉一種¶
大如藕子長六七寸形正方少甘味最弱其莖如芋取¶
以灰練之可以紡績(南州異/物志)剥其皮食其肉味如蜜甚¶
美食之四五枚可飽而其滋味猶在齒牙一名甘蔗(上/)¶
十丈赤巖山水石之間有甘蕉林髙者十丈(遊名/山志)¶
書芭蕉陸羽作僧懐素傳曰貧無紙可書常于故里種¶
芭蕉萬餘株以供揮洒(書法苑/什文)¶
移植天水之地邇于邊陲土寒不産芭蕉戎帥使人於¶
<pb:KR3k0049_WYG_053-34a>¶
興元求之植二本於庭臺間毎至入冬即連土掘取之¶
埋藏于地窟候春暖即再植之庚午辛未之間有童謡¶
曰花開來裏花謝來裏而又節氣變而不寒冬即和煖¶
夏即毒熱甚于南中芭蕉於是花開秦人不識逺近仕¶
女來看者嗔咽衢路尋而蜀人犯我封疆年年一來不¶
失芭蕉開謝之期其地竟為蜀人所有(玉堂閒説/閒話徴應)¶
移根槁瘁初朱勔之進花石也聚于京師艮嶽之土以¶
移根之乆為風日所殘植之未乆即槁瘁時時欲一易¶
<pb:KR3k0049_WYG_053-34b>¶
之故花綱旁午於道一日内宴伶人因以諷之有持梅¶
花而出者問曰此何物也應之曰芭蕉有持松檜而出¶
者亦以芭蕉荅之如是者數四遂批其頰云此某花此¶
某木何俱謂之芭蕉應之曰我但見巴巴地討來都焦¶
了天顔亦為之少破(中吳/紀聞)¶
　　枸把¶
地輔把一名枸檵郭云今枸杞也(爾/雅)一名苦把(詩義/疏)一¶
名把根一名地骨一名枸忌一名地輔一名羊乳一名¶
<pb:KR3k0049_WYG_053-35a>¶
却暑一名仙人杖一名西王母杖(本/草)家柴一名托盧或¶
名天精或名却老(抱/朴)¶
花犬朱孺子嘉安國人幼事道士王𤣥真居大箬巖常¶
登山嶺採黄精服餌一日就溪濯蔬忽見岸側有二小¶
花犬相趂孺子異之乃尋逐入枸把叢下歸語𤣥真訝¶
之遂與孺子俱往伺之復見二犬戲躍逼之又入枸把¶
下𤣥真與孺子共尋掘乃得三枸把根形狀如花犬堅¶
若石洗挈歸煮食之俄頃而孺子忽飛昇在前峯矣𤣥¶
<pb:KR3k0049_WYG_053-35b>¶
真驚異乆之孺子謝别𤣥真昇雲而去今俗呼其峯為¶
童子峯(續神/仙傳)¶
　　雜果¶
枳柜枳柜葉似蒲栁子似珊瑚(廣/志)有子著枝端大如指¶
長數寸噉之甘美如飴八九月熟江南者特美今官園¶
種之謂之木蜜本從江南來其木能令酒薄若以為屋¶
柱則一屋酒皆薄(詩義/疏)昔有南人修舍用此悞有一片¶
落在酒甕中其酒化為水味(本/草)枳椇子一名樹蜜一名¶
<pb:KR3k0049_WYG_053-36a>¶
木餳實形拳曲核在實外一名白石一名木石(古今/注)¶
都念十二年四月南海郡送都念子樹一百株勅付西¶
苑十六院内種此樹髙一丈許葉如楊枝柯長細花金¶
色花葉正赤似蜀葵而大其子小於柿子甘酸至美蜜¶
漬為粽益佳(大業/拾遺)頭上有四葉如柿蔕食者必捻其蔕¶
故謂之倒捻子或訛呼都念子今又訛念為撚(嶺表/録異)¶
劉劉一名劉杙其子可食郭云劉子生山中實如梨酢¶
甜核堅出交趾(爾/雅)劉三月華七月八月熟其色黄其味¶
<pb:KR3k0049_WYG_053-36b>¶
酢出交趾武平興古九真(南方草/木狀)¶
猪肉子端溪縣有樹冬榮其子號曰猪肉子大如杯其¶
肉如肪炙而食之味似猪肉至美故名也(寰宇記/元和志)¶
猩猩果雲南大理府鄧川縣有猩猩果髙數丈春花秋¶
實果如彈丸色如血故名味酸可食(雲南/志)¶
豆&KR0371;豆&KR0371;樹大如李二月花色仍連著實子相連累其¶
核根芬芳成殻七月八月熟曝乾剥食核味卒香五味¶
出興古(南方草/物狀)豆&KR0371;生交趾其根似薑而大從根中生¶
<pb:KR3k0049_WYG_053-37a>¶
形似益智皮殻小厚核如石榴辛且香(異物/志)¶
鈎緑子鈎緑子形如𤓰皮似橙而金色胡人重之極芬¶
香肉甚厚白如蘆菔女工競雕鏤花鳥漬以蜂蜜㸃燕¶
檀巧妙麗絶妙無與為比太康五年太泰進十缶帝以¶
三缶賜王愷助其珍味誇示于石崇(南方草/物狀)¶
千嵗子千嵗子有藤蔓出土子在根下鬚緑色交加如¶
織其子一苞二百餘顆皮殻青黄色殻中有肉如栗味¶
亦如之乾者肉殻相離撼之有聲似肉豆&KR0371;出交趾(上/)¶
<pb:KR3k0049_WYG_053-37b>¶
那核婆印度出那核婆果大如冬𤓰熟則果赤剖之中¶
有十小果大如鷄卵更又破之其汁黄赤其味甘美或¶
在樹枝如衆果之結實或在樹枝如茯苓之在土(北户/録)¶
人面子樹人面子樹似含桃結子如桃實核正如人面¶
故以為名以蜜漬之稍可食其核可翫(稽含草/木狀)人面木¶
春花夏實秋熟皮味甘酸實有核如胡桃兩邊似人面¶
(寰宇/記)¶
古度古度樹不花而實實從皮中出大如安石榴色赤¶
<pb:KR3k0049_WYG_053-38a>¶
可食其實中如有蒲䔧者取之為粽數日不煮皆化成¶
蟲如蟻有翼穿皮飛出著屋正黒(交州/記)熙安縣有孤古¶
度樹生其號曰古度俗人無子於祠炙其乳則生男以¶
金帛報之(廣州/記)¶
沙棠崑崙之丘有木焉其狀如棠華黄赤實其味如李¶
而無核名曰沙棠可以禦水食之使人不溺(山/經)果之美¶
者沙棠之實(吕/覽)¶
石南石南樹野生二月花色仍連著實實如鷰卵七八¶
<pb:KR3k0049_WYG_053-38b>¶
月熟人採之取核乾其皮中作肥魚羮和之尤美出九¶
真(南方/記)¶
州樹州樹野生二月花色仍連著實五六及握煮如李¶
子五月熟剥核滋味甜出武平(上/)¶
國樹國樹子如鴈卵野生三月花色連著實九月熟曝¶
乾訖剥殻取食之味似栗出交阯(上/)¶
五子五子樹實如梨裏有五核因名五子治霍亂金瘡¶
(廣州/記)¶
<pb:KR3k0049_WYG_053-39a>¶
無花木饅頭無花果也(倦游/録)¶
波羅蜜占城國有果曰波羅蜜狀如冬𤓰皮似荔枝内¶
有黄肉大如鷄子味甘如蜜中有子似鵝腰子炒食之¶
味若栗(瀛涯/勝覽)¶
王壇王壇子如棗大其味甘出猴官越王祭太一壇邊¶
有此果無知其名因見生樹遂名王壇其形小於龍服¶
有似木𤓰(異物/志)¶
多感多感子黄色圍一寸(交州/記)¶
<pb:KR3k0049_WYG_053-39b>¶
　　竹¶
非草非木植類之中有物曰竹不剛不柔非草非木根¶
榦將枯花&KR1597;乃縣䈙必六十復亦六年(竹/譜)¶
東南之美東南之美者有㑹稽之竹箭焉(爾/雅)¶
渭川渭川千畆竹與千户侯等(史貨/殖傳)秦地有鄠杜竹林¶
南山檀柘號陸海焉(漢地/理志)¶
箬楚謂竹皮曰箬(説/文)籜竹皮也(字/書)竹花曰華草(本/草)¶
萬个竹竿萬个(貨殖/傳)竹曰个木曰枚(采/名)¶
<pb:KR3k0049_WYG_053-40a>¶
竹性竹性愛向西南引故園東北角種之數嵗之後自¶
當滿園諺云東家種竹西家治地為滋蔓而來生也其¶
居東北角者老竹種不生亦不能滋茂故須取西南引¶
少根也(齊民/要術)¶
不死髙陽氏有同産而為夫婦者帝怒放之於是相抱¶
而死有神鳥以不死竹覆之七年男女皆活同頸異頭¶
共身四足是為蒙雙民(外國/圖)¶
可為舟大荒之中附禺之山帝顓頊與九嬪葬焉爰有¶
<pb:KR3k0049_WYG_053-40b>¶
鳥獸瑶碧皆出衞于山(在其/山邊)丘方圎三百里丘南帝俊¶
舜竹林在焉大可為舟(山/經)竹譜云員丘帝竹一節為船¶
舫廣文初學作衞兵山俱誤賛寧筍譜作衞於山更誤¶
斑竹湘水去岸三十許里有相思宫望帝臺舜南巡不¶
返歿葬於蒼梧之野堯之二女娥黄女英追之不及相¶
思慟哭淚下沾竹文悉為之斑斑然(述異/記)洞庭之山帝¶
尋竹禹殺共工臣相繇二臣膏流為水其處腥臊不植¶
五穀禹三&KR0008;皆沮尋竹生焉在崑崙之北有嶽之山(山/經)¶
<pb:KR3k0049_WYG_053-41a>¶
孤竹東海畔孤竹生焉斬而復生中為舟武王時孤竹¶
人獻笋一株(述異/記)¶
淇園衞有淇園出竹在淇水之上詩曰瞻彼淇澳緑竹¶
猗猗(上/)淇園殷紂竹箭園也見班彪志(竹/譜)武帝時河決¶
上使發卒數萬人塞瓠子河下淇園之竹以為楗(漢/書)烏¶
號之弓貫淇衞之箭也(淮/南)¶
南山子路見孔子子曰君子何不學子路曰南山有竹¶
不揉自直斬而用之達於犀革以此言之何學之有子¶
<pb:KR3k0049_WYG_053-41b>¶
曰括而羽之鏃而礪之其入之不亦深乎(家/語)¶
斬竹齊景公樹竹令吏守之公守過之有斬竹者拘之¶
將加罪焉晏子曰君聞吾先君丁公乎公曰何如對曰¶
丁公伐曲城勝之止其財出其財出其民有與死人以¶
出者公怪之令視之則其中有金玉焉吏請殺其人丁¶
公曰以兵攻城以衆圖財不仁且君人者寛惠慈衆身¶
不妄誅令吏舍之公曰善令出斬竹之囚舍之(晏/子)¶
越王越王竹根生石上若細荻髙尺餘南海有之南人¶
<pb:KR3k0049_WYG_053-42a>¶
愛其青色用為酒籌云越王棄餘筭而生竹(南方草/木狀)次¶
有沙筯産于海島間其心若骨可為籌筯凡欲采者須¶
輕步從之不爾聞人行聲則縮入沙中了不可取(北户/録)¶
晉安有越王餘筭菜白者似骨黒者似角(異/𫟍)¶
符竹葉峽州玉泉鬼谷子洞前有叢竹竹葉有文成符¶
葉葉不同佩之可以辟患(宋陳&KR0110;日/華瑣碎録)¶
卭竹張騫至大夏見蜀布卭竹杖問之云賈人市之身¶
毒國因説武事西南夷以通(漢/書)張騫奉使尋河源得髙¶
<pb:KR3k0049_WYG_053-42b>¶
節竹植于卭山今縁領皆是堪為杖號曰卭竹杖(蜀/記)笻¶
竹髙節實中狀若人剡俗謂之扶老竹(竹/譜)卭竹本出卭¶
山張騫西至大夏所見也而此山左右時有之鄉老多¶
以為杖(羅浮/山記)龜山多扶竹即笻竹(山/經)¶
孝竹詩義云南中生子母竹今慈竹是也漢章帝三年¶
子母竹筍生白虎殿前時謂之孝竹羣臣作孝竹頌(述/異)¶
(記/)¶
髙遷竹蔡邕避難宿于㑹稽髙遷亭見屋椽竹從東間¶
<pb:KR3k0049_WYG_053-43a>¶
數第至六可以為笛取用果有異聲(文士傳/㑹稽記)千秋亭一¶
名柯亭(郡國/志)一云髙遷亭(寰宇/記)¶
竹王有竹王者興於遯水有一女浣於水濵有三節大¶
竹流入女足間推之不去聞有兒聲持歸破竹得男長¶
養有武才遂雄夷狄氏竹為姓所破竹於野成林今王¶
祠竹林是也(華陽/國志)¶
抽竹吳褚瑶字孔珽為烏傷令罷去單船而歸故人太¶
子中庶子羊衜乞土宜瑶乃抽船上竹一竿與之曰東¶
<pb:KR3k0049_WYG_053-43b>¶
南之美惟竹箭最真而有節幸堪嵗寒羊衜密令人視¶
之舟中惟竹笠一枚蘆襏數領遂啓用瑶為昭信中郎¶
篃竹篃亦箘徒是箭竹類一尺數節葉大如履可以作¶
蓬亦中作矢其筍冬生廣志云魏時漢中太守王圖毎¶
冬獻筍俗謂之□笴北土寒氷至冬地凍竹根類淺故¶
不能植唯□根深故能晚生(竹/譜)¶
此君王子猷嘗暫寄人空宅住便令種竹或謂暫住何¶
煩爾王嘯咏良乆直指竹曰何可一日無此君(世/説)¶
<pb:KR3k0049_WYG_053-44a>¶
徑造竹下王子猷嘗行過吳中見一士夫家極有好竹¶
主已知子猷當往乃灑掃施設在聴事坐相待王肩輿¶
徑造竹下諷嘯良乆主已失望猶冀還當通遂直欲出¶
門主人大不堪便令左右閉門不聴出王更以此入主¶
人乃留坐盡歡而去(上/)¶
竹中髙士樂成張廌者隠居頤志家有苦竹數十頃在¶
竹中為屋常居其中王右軍聞而造之廌逃避竹中不¶
與相見郡號為竹中髙士(永嘉/郡記)¶
<pb:KR3k0049_WYG_053-44b>¶
雉頭蛇身大元中汝南人入山伐木見一竹蛇形已成¶
上枝葉如故吳郡桐廬人少嘗伐除遺竹一宿竿雉頭¶
已盡就蛇身猶未變此亦竹為蛇為雉也(異/苑)¶
直造竹所宋袁粲為丹陽尹郡南一家頗有竹石粲率¶
爾步往不通主人直造竹所嘯咏自得主人出語笑欵¶
然俄而車騎羽儀併至門方知是袁尹(南/史)¶
竹枝如林宋郭仲産為南郡從事宅在枇杷寺南其村¶
亦名枇杷元嘉末起齋屋以竹為窓櫺竹遂漸生枝葉¶
<pb:KR3k0049_WYG_053-45a>¶
長數丈扶疎葱翠欝然成林仲産以為祥及孝建中同¶
義宣之謀被誅(渚宫故事/述異記)¶
燈纉枝生南齊南海王子罕字雲華武帝子也其母樂¶
容華嘗寢疾子罕晝夜祈禱于時以竹為燈纉其燈照¶
曜訖夜極明此纉經宿枝葉茂盛母病尋愈咸以為孝¶
感所致主簿劉鬷侍讀賀子喬為之賦頌當時以為美¶
談(南/史)¶
竹林堂竹林堂宋臨川王羲慶所作梁元帝因而修之¶
<pb:KR3k0049_WYG_053-45b>¶
堂前有竹名桂竹郭璞云桂竹出始興桂陽縣來風防¶
露上合下疎毎日出羅紈金翠春光秋月隔林而望若¶
花開也其西有篠爾雅篠箭冬月抽笋似桂而辛隆暑¶
赫曦但有凉氣入其下者咸以御風(寰宇/記)¶
縁江採竹蘇良嗣為荆州長史髙宗使中官縁江採異¶
竹植于苑内中官科船載竹所在縱暴還過荆州良嗣¶
囚之上疏切諫髙宗謂則天曰吾約束不嚴整果為良¶
嗣所怪下詔慰喻便令弃竹于江中(唐新/語)¶
<pb:KR3k0049_WYG_053-46a>¶
枯苑後漢襄楷云國中竹栢枯者不出三年人主當之¶
人家竹花枯死者家長當之開元二年終南山竹開花¶
結子綿亘山谷大小如麥其嵗大饑其竹並枯死嶺南¶
亦然人取而食之四年而太上皇崩(僉/載)¶
義竹太液池岸有竹數十叢牙笋未嘗相離密密如栽¶
也帝因與諸王閒步于竹間謂諸王曰人世父子兄弟¶
尚有離心離徳此竹宗本不相疎有人懐二心生離間¶
之意覩此可以為鑒諸王皆唯唯帝呼為義竹¶
<pb:KR3k0049_WYG_053-46b>¶
百丈貞元五年秋番禺有海户犯鹽禁者避罪於羅浮¶
山深入至第十三嶺遇巨竹百千萬竿連亘巖谷竹圍¶
二十一尺有三十九節節長二丈即由梧類也海户因¶
破之為篾㑹罷吏捕逐遂挈而歸時有軍人獲一篾以¶
為竒者後獻於刺史李復復命陸子羽圖而記之舊記¶
云李公顧謂門生廣州桑苧翁曰夫視聽之外經籍未¶
録不合有而有者不知其極况兹竹載在圖記不足竒¶
也許慎説文有長節竹謂之&KR0034;得非羅浮山之義耶(北/户)¶
<pb:KR3k0049_WYG_053-47a>¶
仙翁鄜延長吏有大竹凌雲可三四圍伐剖之見内有¶
二仙翁對云平生深根勁節惜為主人所伐言畢乘雲¶
而去(幽怪/録)¶
報平安李衞公守北都惟童子寺有竹一窠纔長數尺¶
相傳令其寺綱維毎日報平安(酉/陽)¶
規方李衞公罷鎮浙右遊甘露寺有老僧者熟于祇接¶
談話多空敎所長李以大宛所遺笻竹杖贈别其杖雖¶
竹而方所持向上節眼鬚牙四面對出李所寶也後再¶
<pb:KR3k0049_WYG_053-47b>¶
領朱方到院問柱杖何在則老僧規圓而漆之矣公嗟¶
嘆再彌日(桂苑/叢談)澄州産方竹其隔州亦出大者數丈(北/户)¶
桶大僧𤣥燭曽寓天台國清寺與同學尋山川旬日至¶
一溪夾岸翠竹數百竿皆三尺圍𤣥燭伐得竹五六截¶
凡遇樹木皆斫成文用記後來數日再遊竟尋不得斫¶
樹之文亦皆迷沒其竹俱可桶大(葆光/録)¶
爆竹辟妖氣李畋鄰人有仲叟家為山魈所祟擲瓦石¶
開户牖不自安叟求禱之以佛經報謝而妖祟彌盛畋¶
<pb:KR3k0049_WYG_053-48a>¶
謂其叟曰翁旦夜于庭落中若除夕爆竹數十竿叟然¶
其言爆竹至曉寂然安帖遂止(誤聞/録)或問鬼所惡荅云¶
最惡金姑聲閩人謂破竹聲為金姑聲(海録鬼/神門)¶
竹實舊稱竹實鸞鳯所食今近道竹間時見開花小白¶
如棗花亦結實如小麥子無氣味而澁江浙人號為竹¶
珠以為荒年之兆及其竹即死信非鸞鳳之所食也近¶
有江南餘千人來言彼有竹實大如雞子竹葉層層包¶
裹味甘勝蜜食之令人心膈清凉生深竹林茂盛蒙密¶
<pb:KR3k0049_WYG_053-48b>¶
處頃因得之但日乆汁枯乾而味尚存耳因知鸞鳳之¶
食必非常物也(該聞/録)¶
十二時竹張堂云同邑安福西鄉周俊叔家嘗得十二¶
時竹一根植之家庭歴有十餘年笋而竹者纔三竹繞¶
節凸生子丑寅卯辰巳午未申酉戌亥十二字㸃畫可¶
數(𤾉谷/漫録)¶
旃檀紫竹紹興中四明有巨商泛海沮風抵一山下因¶
攀躡而登至絶頂有梵宫焉商入見一僧獨坐禪榻窓¶
<pb:KR3k0049_WYG_053-49a>¶
外竹數箇榦葉如丹商堅求得一二竿持還就舟中截¶
之為杖毎以刀鍥削輒隨刃有光心異之前至一國偶¶
攜其杖登岸有老叟以簞珠易之因謂商曰君親至補¶
陀落伽山此觀音坐後旃檀林紫竹也商驚悔歸舟取¶
削棄餘札寶藏之有久病醫藥無効者取竹煎湯飲之¶
輒愈陳仲謨知録説(暌車/志)¶
浮筠蓬山有浮筠之簳葉青莖紫子如大珠有青鸞集¶
其上下有砂礰細如粉暴風至竹條翻起拂細砂如雪¶
<pb:KR3k0049_WYG_053-49b>¶
霰仙者來觀戲焉風吹竹折聲如鐘磬之音(拾遺/記)¶
蔓竹岑華山在西海之西有蔓竹為簫管吹之若羣鳳¶
之鳴(上/)¶
金門金門之竹可以為律管金門山名在福昌縣(九州/記)¶
宜陽縣金門山竹以為律管河内葭以為灰可以候氣¶
焉(物理/論)¶
鄒篠魯郡鄒山有篠形色不殊質特堅潤宜為笙管諸¶
方莫及也笙賦所謂鄒山大竹嶧陽孤桐此山竹特能¶
<pb:KR3k0049_WYG_053-50a>¶
貞絶也(竹/譜)¶
　笙賦鄒魯之珍有汶陽之孤篠焉此云大竹孤桐誤¶
簫幹慈母山竹作簫笛有妙聲(江/圖)江寧縣南慈母山積¶
石臨江生簫管竹王褒洞簫賦云於江南之丘墟即此¶
處也其竹圓緻異於餘處自伶倫採竹嶰谷其後唯此¶
簳見珍故歴代常給樂府而俗呼曰鼓吹山今慈胡成¶
常禁之(丹陽/記)¶
漢竹永昌有漢竹圍三尺餘大者一節受一斛小者數¶
<pb:KR3k0049_WYG_053-50b>¶
升為椑榼(廣/志)¶
晉竹吳王聞越王盡心自守因賜之以書増之以封越¶
王乃使大夫種索葛布十萬狐皮五雙晉竹十廋以荅¶
封禮(吳/越)¶
為船雲母竹一節為船出扶南(南方草/木狀)節竹一名太極¶
長百丈南方以為船(神異/經)南方荒中有&KR0034;竹其長百丈¶
圍三丈五六尺厚八九寸以為船其子美食之可以已¶
瘡癘(上/)¶
<pb:KR3k0049_WYG_053-51a>¶
為梁嶺南峯州糞泠縣有大竹數圍實中任屋梁柱覆¶
用之則當瓦(南征八/郡志)由梧竹吏民家種之長三四丈圍¶
一尺八九寸作屋柱出交趾(南方草/物狀)有竹曰䈏其大數¶
圍節間相去局促節中實滿堅强以為屋榱斷截便以¶
為棟梁不復加斤斧也(異物/志)䈏實厚肥孔小幾於實中¶
安成以南有之(竹/譜)少室之山大竹堪為釡甑(孝經/河圖)¶
實心雲南有實心竹文采班駮殊好可為器物其上以¶
為槍榦交牀(雲南/記)¶
<pb:KR3k0049_WYG_053-51b>¶
&KR1217;簩&KR1217;簩竹皮薄而空多大者征不逾二寸皮上有粗¶
澁文可以為錯子錯甲利勝於鐵若鈍以漿水洗之還¶
復快利(嶺表/録異)¶
石林石林竹似桂竹勁而利削為刀割象皮如切芋出¶
九真交趾(南方草/木狀)林一作麻¶
䈄&KR0034;䈄&KR0034;竹大如脚指堅厚脩直腹中白幕闌隔狀如¶
濕麫生衣將成竹而筍皮未落輒有細蟲齧之隕籜之¶
後蟲齧處往往成赤文頗似繡畫可愛肅肅畟畟南康¶
<pb:KR3k0049_WYG_053-52a>¶
所生見沈志也(竹/譜)¶
箛&KR2426;箛&KR2426;竹生于漢陽内實外澤時獻以為輅馬䇿見¶
南郡賦(上/)¶
桂竹雲山有桂竹甚毒傷人必死(山/經)桂竹髙四五丈大¶
者二尺圍闊節大葉狀如甘竹而皮赤南康以南所饒¶
也(竹/譜)¶
桃竹桃枝竹皮赤編之滑勁可以為席顧命篇所謂篾¶
席者也(上/)嶓冡之山其上多桃枝鈎端(山/經)¶
<pb:KR3k0049_WYG_053-52b>¶
紅竹紅竹出峽州宜都縣飛魚口大者不過寸許鮮明¶
可愛(續竹/譜)¶
篔簹篔簹竹生水邊長數丈圍一尺五六寸一節相去¶
六七尺或去一丈廬陵界有之(異物/志)建安有篔簹竹節¶
中有人長尺許頭足皆具(異/苑)王彪之閩中賦竹則篔簹¶
涵人桃枝育蟲篔簹竹節中有物長數寸正似世人形¶
俗説相傳云竹人時有得者育蟲謂竹䶉竹中皆有耳¶
(齊/民)篔簹竹堪作甑(竹/譜)¶
<pb:KR3k0049_WYG_053-53a>¶
龍鍾羅浮山生竹皆大七八圍節長一二丈謂之龍鍾¶
竹(南越/志)常有鳯鸞棲宿食其實山東有溪曰羅陽永泰¶
中暑雨漲有一竹葉若芭蕉葉大隨水出(羅浮/山記)¶
　杜寄髙適岑參詩云何太龍鍾極於今出處妨薛蒼¶
　舒注按廣韻龍鍾竹名世言龍鍾謂其年老如竹之¶
　枝葉摇曳不自矜持取此義(集/)此南裔異物人所希¶
　見者安得以年老取此義耶注杜者欺已誣人大率¶
　類此後記事珠等書遂據為故實更誤¶
<pb:KR3k0049_WYG_053-53b>¶
　竹譜云籦龍竹名黄帝使伶倫伐之於崑崙之墟吹¶
　以應律按吕氏古樂云伶倫自大夏之西乃之阮隃¶
　之隂取竹于嶰谿之谷不云崑崙漢志云伶倫自大¶
　夏之西崑崙之隂取竹之嶰谷亦不云籦龍馬融笛¶
　賦云惟籠籦之竒生于終南之隂崖亦不云崑崙不¶
　知凱之何據而云伶倫所伐初學記引之似誤¶
　韻㑹云籠籦竹名吳都賦竹則籦籠注伶倫吹以為¶
　律選無此句盖誤引竹譜耳¶
<pb:KR3k0049_WYG_053-54a>¶
箖箊箖箊葉薄而廣越女試劒竹是也(竹/譜)¶
慈竹吳筠賦序云廣漢山中有竹名慈竹生必内向示¶
不離本修莖巨葉攅根沓柢叢之大者或至千百株焉¶
而縈結踰乎咫步好事者徙為堦庭之玩(英/華)¶
月竹蜀嘉定産月竹毎月生笋¶
筀篥始興郡桂陽縣出筀竹大者圍二尺長四大又交¶
趾有篥竹實中勁强有毒銳以刺虎中之則死(山經/注)¶
棘竹棘竹生交州諸郡叢生初有數十莖大者二尺圍¶
<pb:KR3k0049_WYG_053-54b>¶
肉至厚幾於實中夷人破以為弓枝節皆有刺彼人種¶
以為城卒不可攻萬震異物志所謂種為藩落阻過層¶
墉者也或卒崩倒根出大如十石物從横相承狀如繰¶
車一名䇼竹見三蒼笋味落人鬚髮(竹/譜)¶
對竹其竹一邊青一畔二色相映可愛筍萌可食出成¶
都孟咏據蜀作對青竹亭焉(筍/譜)¶
玳瑁弓竹如藤其節郄曲生多卧土立則依木長幾百¶
尋狀若相續質雖含文須膏乃縟(竹/譜)弓竹似筋藤班駁¶
<pb:KR3k0049_WYG_053-55a>¶
如玳瑁(薛翊異/物志)¶
二箭四苦謝靈運山居賦云其竹則二箭殊葉四苦齊¶
味注云二箭一者苦箭大葉一者笄箭細葉(宋/書)安思縣¶
多苦竹竹之醜有四有青苦者白苦者紫苦者黄苦者¶
(要/術)¶
電斑雷州土貢電斑竹(地理/志)¶
疎節竹通竹髙潘州有疎節竹五六尺一節僧道多以¶
為杖又溱州通竹直上無節空心也(北户/録)¶
<pb:KR3k0049_WYG_053-55b>¶
篁竹篁竹堅而促節體圓而質堅皮白如霜粉大者宜¶
行船細者為笛篁見三蒼(竹/譜)樂毅書薊丘之植植于汶¶
篁(史/記)初篁苞緑籜(謝靈/運詩)風篁成韻(月/賦)修篁壯下屬(徐敬/業詩)¶
竻竹廣新州石城狹隘宋紹興中州守黄濟植竻竹圍¶
繞之竹有刺芒棘森然羔豚不能入(志/)¶
合歡合歡竹出南嶽下諸州山溪間郴州最多其筍初¶
生合歡形勢及成竹也或三莖合或兩莖合斷其間有¶
竅(志/)¶
<pb:KR3k0049_WYG_053-56a>¶
三稜三稜竹狀若椶櫚葉莖柄三脊然筍細初抽川中¶
人家竹林中忽有云吉兆也(上/)¶
䈽竹竹之良者惟有䈽竹謝靈運所游之澗今在鴈蕩¶
其自死筍則謂之仙人杖(通/志)¶
　靈運游名山志云神子溪南山與七里山分流去斤¶
　竹澗數里又有從斤竹澗越嶺溪行詩此云䈽竹似¶
　誤¶
伐賣解賔王作利漕將代還凡有行衙所在竹皆伐賣¶
<pb:KR3k0049_WYG_053-56b>¶
之時人呼為解子猷(雜/志)¶
滔㳂儋州滔㳂井與淪水通有人以竹置井口淪水得¶
之儋人呼竹為滔㳂因以為名(郡國/志)¶
竹醉種竹者多用辰日又用臘月惟五月十三日人謂¶
之竹醉日又謂之竹迷日栽竹多茂盛或隂雨則鞭竹¶
明年笋莖交出(藝苑/雌黄)¶
雌雄竹有雌雄雌者多筍故種竹常擇雌者物凡欲識¶
雌雄當自根上第一枝觀之有雙枝者為雌即出筍若¶
<pb:KR3k0049_WYG_053-57a>¶
獨枝者是雄竹耳(志/林)¶
曳瑟知林唐言杖林其林修勁被滿山谷先有婆羅門¶
聞釋迦佛身長丈六常懐疑惑未之信也乃以丈六竹¶
杖欲量佛身恒於丈端出過丈六如是増髙莫能窮實¶
遂投杖而去因植根焉(西域/記)¶
竹肉江淮有竹肉生節上如彈丸味如白樹鷄(酉/陽)¶
　　筍¶
竹萌筍竹萌也(爾/雅)筍竹胎也䈚竹萌也(説/文)箈苴鴈醢鄭¶
<pb:KR3k0049_WYG_053-57b>¶
注箈箭萌¶
越駱菌和之美者越駱之菌注云越駱山名菌竹筍也¶
(吕/覽)¶
苞筍馬援好事至荔浦見冬筍名苞筍上言禹貢厥包¶
橘柚疑謂是也其味美于春夏筍(東觀/漢記)¶
泣竹得筍孟宗字恭武至孝母嗜筍冬節將至時笋尚¶
未生宗入竹林哀歎而笋為之出得以供母皆以為至¶
孝所感(楚國先/賢𫝊)吳丁固晉劉殷孟蜀程崇雅事同¶
<pb:KR3k0049_WYG_053-58a>¶
歸煮牀簀漢人有適吳吳人設笋問是何物曰竹也歸¶
煮其床簀而不熟乃謂其妻曰吳人轣轆欺我如此(笑/林)¶
希見食筍歸煮竹根(唐/子)¶
鬻筍辛居士名宣仲家貧春月鬻筍充腸酌截竹為瞿¶
用充盛酒人問其故宣仲曰我惟愛竹好酒欲令二物¶
常相並耳(南雍/州記)¶
盧棲處州宣平響巖之東有盧棲溪溪上巖洞甚竒唐¶
道士盧敖棲其中故名盧棲巖竹毎無風自動拂除巖¶
<pb:KR3k0049_WYG_053-58b>¶
石人以為竒其筍味嘉人號曰盧棲筍(浙江/志)¶
買筍寄林唐夏侯彪為益州新昌令問里胥曰筍一莖¶
幾錢曰一錢五莖取十千買五萬莖謂之曰吾未要且¶
寄林中養之至秋竹成一竿十文遂成五十萬(僉/載)¶
挿簪吉安城有魏夫人壇夫人煉丹時有村嫗屢以茶¶
獻夫人感其意遂拔簪挿于籬下曰年年四月盡當生¶
笋可供汝家食饌次年其地笋生味甘而無根苗鄉人¶
名曰填補笋至今有之(夷堅/續志)¶
<pb:KR3k0049_WYG_053-59a>¶
初出成竹園人云笋惟初出者盡成竹次者多為蟲所¶
傷十不得五六(玉簡/雜書)¶
斑皮詩義疏笋皆四月生笆竹笋八月生篃竹笋冬夏¶
生永嘉記含墮竹笋六月生竹譜棘竹落人鬚髮湘源¶
縣十二月食斑皮竹笋滋味與北中七八月笋牙小類¶
但甜脆過之諸笋無以及也(北户/録)¶
匾竹匾竹出廬山莖匾傳云釋惠逺使鬼神號辟蛇行¶
者捻此竹為匾竹筍出皆匾堪食之(筍/譜)¶
<pb:KR3k0049_WYG_053-59b>¶
般腸般腸實中與笆相類生東郡縁海諸山中其筍甚¶
美云與笆竹相似出閩中(竹/譜)¶
浮筍浮竹長者六十尺肉厚而虚軟節闊而亞生水次¶
彭蠡以南大嶺以北徧有之其筍未出時掘取以甜糟¶
藏之極甘脆南人所重(上/)¶
鷄脛鷄脛篁竹之類纎細大者不過如指疎葉黄皮其¶
肌無所堪施筍美青班色緑沿江山岡所饒也(竹/譜)鷄脛¶
竹筍肥美(筍/譜)¶
<pb:KR3k0049_WYG_053-60a>¶
鹿頭邕管有鹿頭笋(范旻邕/管記)¶
孤竹筑陽薤山有孤竹三年而生一笋笋成代謝常如¶
一(荆州/圖)¶
復生思摩竹如竹大而筍生其節筍既成竹春而筍復¶
生節焉交廣所在有之(南方草/木狀)¶
夢筍夢折笋得財象也夢竹生筍者欲有子息也(李淳/風占)¶
(夢/書)¶
竹蒻笋竹之白蒻也竹之醜節種厥性弱於木而强於¶
<pb:KR3k0049_WYG_053-60b>¶
草實草木中别類也(笋/譜)¶
初篁初始也篁竹也梁簡文勉春賦云望初篁之傍領¶
愛新荷之發池(笋/譜)¶
　按謝靈運湖中瞻眺詩初篁苞緑籜新蒲含紫茸¶
筍羮諺曰臘月煮筍羮大人道便是昔有新婦不得舅¶
姑意凡所須索必昔時而逆意其婦善承須不違所要¶
皆巧圖與夫求變而副舅姑無以取責姑一日嵗暮而¶
索筍羮婦荅即煮供上妯娌問之曰今臘月中何處求¶
<pb:KR3k0049_WYG_053-61a>¶
筍婦曰且譍為貴以順攘逆責耳其實何處求筍姑聞¶
而後悔倍憐新婦故又諺曰恭敬不如從命受訓莫如¶
從順(上/)¶
冉冉冉冉孤生竹(古/詩)¶
檀欒檀欒䕃修竹(和八公/山詩)¶
嬋娟䕃修竹之嬋娟(嘯/賦)¶
㛹娟有㛹娟之茂篠寄江上而叢生玉潤桃枝之麗魚¶
腸雲母之名(梁文帝/修竹賦)¶
<pb:KR3k0049_WYG_053-61b>¶
　　牡丹¶
事始牡丹前史中無説處唯謝康樂集中言竹間水際¶
多牡丹成式檢隋朝種植法七十卷中初不記説牡丹¶
則知隋朝花中所無(酉/陽)世謂牡丹花近有盖以前朝文¶
士集中無牡丹歌詩然楊子華有畫牡丹處極分明子¶
華北齊人則知牡丹花亦乆矣(劉賔客/嘉話)¶
　煬帝闢地二百里為西苑詔天下進花卉易州進二¶
　十相牡丹赭紅鞓紅飛來紅袁家紅醉妃紅雲紅天¶
<pb:KR3k0049_WYG_053-62a>¶
　外紅一拂黄軟條黄延安黄先春紅顫風嬌等名(海/記)¶
　按叚云隋朝所無而劉斧乃有此説其杜撰欺人往¶
　往如此髙承事物紀原似據之以為實者其亦為所¶
　誤矣¶
雙頭牡丹髙宗後苑宴羣臣賞雙頭牡丹賦詩惟上官¶
昭容一聯絶麗所謂勢如連璧友心似臭蘭人¶
貶洛陽武后冬月游后苑花俱開而牡丹獨遲遂貶于¶
洛陽故今言牡丹者以西洛為冠首(事物/紀原)¶
<pb:KR3k0049_WYG_053-62b>¶
名花開元禁中重木芍藥得數本紅紫淺紅通白者上¶
因移植于興慶池東沈香亭前㑹花方繁開上乘照夜¶
白妃以步輦從乃命李龜年持金花牋宣賜李白進清¶
平調詞三首上命梨園子弟歌之(太貞外傳/松窓雜録)禁中呼木¶
芍藥為牡丹(開元花/木記)¶
　通志畧云芍藥著于三代之際風雅所流詠也今人¶
　貴牡丹而賤芍藥不言牡丹初無名依芍藥得名故¶
　其初曰木芍藥亦如木芙蓉之依芙蓉以為名也牡¶
<pb:KR3k0049_WYG_053-63a>¶
　丹晚出唐始有聞貴游競趍遂使芍藥為落譜衰宗¶
　云¶
　按神農本草云一名鹿韭一名鼠姑唐本注云亦名¶
　百兩金博雅白&KR1637;牡丹也而康樂所云竹間水際子¶
　華有畫極分明何云至唐始著耶¶
花妖初有木芍藥植于庭前其花一日忽開一枝兩頭¶
朝則深紅午則深碧暮則深黄夜則粉白晝夜之内香¶
艶各異帝謂左右曰此花木之妖不足訝也(開元/遺事)¶
<pb:KR3k0049_WYG_053-63b>¶
醒酒明皇與妃子幸華清宫因宿酒初醒凭妃子肩同¶
看木芍藥帝親折一枝與妃子遞嗅其艶帝曰不惟萱¶
草忘憂此花香艶尤能醒酒(天寳/遺事)¶
百寶欄楊國忠初以貴妃專寵上賜以木芍藥數本植¶
于家園忠以百寶粧飾欄楯雖帝宫之内不可及也¶
四香閣楊國忠用沈香為閣檀香為欄以麝香乳香篩¶
土和為泥飾壁毎于春時木芍藥盛開之際聚賔友于¶
此閣上賞花焉禁中沈香之亭逺不逮此壯麗也¶
<pb:KR3k0049_WYG_053-64a>¶
鹿銜牡丹宫中牡丹品最上者御衣黄次曰甘草黄次¶
曰建安黄次皆紅紫各有佳名終不出三花之上他日¶
宫中貢一尺黄乃山下民王文仲所接也花面幾一尺¶
髙數寸祗開一朶絳幃籠䕶之帝未及賞㑹為鹿銜去¶
帝以為不祥有佞人奏云釋氏有鹿銜花以獻金仙帝¶
私曰野鹿遊宫中非佳兆也殊不知應祿山之亂(青瑣/髙議)¶
花開一千朶開元末裴士淹為郎官奉使幽冀過汾州¶
衆香寺得一株白牡丹移置長安私第天寶中為都城¶
<pb:KR3k0049_WYG_053-64b>¶
竒賞當時名士裴給事看牡丹詩又房琯有言牡丹之¶
㑹琯不與焉至徳中馬僕射總鎮太原又得紅紫二色¶
者今則至多與戎葵比矣興唐寺昔有一株開花一千¶
朶有正暈側暈紅紫黄白之色各不同(酉/陽)¶
花師洛人宋單父字仲孺善吟詩亦能工藝術凡牡丹¶
變易千種紅白鬭色人亦不能知其術上皇召至驪山¶
植花萬本色様各不同賜金千餘兩内人皆呼為花師¶
亦幻世之絶藝也(龍城録/異人録)¶
<pb:KR3k0049_WYG_053-65a>¶
斸牡丹長安貴游尚牡丹三十餘年毎春暮車馬若狂¶
以不就玩為恥人種以求利一本有數萬者元和末韓¶
𢎞罷宣武節制始至長安私第有花命斸之曰吾豈效¶
兒女輩耶(國史/補)自從韓令功成後辜負穠華過此身(羅/隠)¶
合歡長安興善寺素師院牡丹色絶佳元和末一枝花¶
合歡(酉/陽)徐仲雅題合歡詩云平分造化中分去折破春¶
風兩面開(湘湖/近事)¶
杭州牡丹白樂天初為杭州刺史令訪牡丹花獨開元¶
<pb:KR3k0049_WYG_053-65b>¶
寺僧惠澄近於京師得之始植於庭欄圈甚密他處未¶
之有也時景方深惠澄設油幕覆牡丹自此東越分而¶
而種之矣㑹徐凝自富春來不知而先題詩曰此花南¶
地知難種慙愧僧門用意栽海燕解憐頻睥睨胡蜂未¶
識更徘徊虚生芍藥徒勞妬羞殺玫瑰不敢開惟有數¶
苞紅幙在含芳只待舍人來白尋到寺看花乃命徐同¶
醉而歸(雲溪/友談)¶
覆以錦幄文宗朝朔方節度使李進賢苐階前有牡丹¶
<pb:KR3k0049_WYG_053-66a>¶
數叢皆覆以錦幄(劇談/録)¶
白牡丹詩長安三月五日看牡丹奔走車馬慈恩寺元¶
果院牡丹半月開裴璘題詩于佛殿東頭虚壁之上曰¶
長安豪貴惜春殘爭賞先開紫牡丹别有玉杯承露冷¶
無人肯向月中看太和中文宗自夾城出芙蓉園幸此¶
寺見所題詩吟玩乆之因令宮嬪諷念及暮此詩滿六¶
宮矣(南部/新書)¶
紫牡丹尊賢坊田𢎞正宅中門外有紫牡丹成樹後發¶
<pb:KR3k0049_WYG_053-66b>¶
一徐朶花盛時毎月餘有小人五六長尺餘遊於花上¶
如此七八年人將掩之輒失所在(酉/陽)¶
錦被堆王蜀號其苑曰宣華權相勲臣競起第宅上下¶
窮極奢麗皆無牡丹惟蜀主舅徐延瓊聞秦州董成村¶
僧院(蜀總/志)有紅牡丹一株所植年代深逺使人取之掘¶
土方丈盛以木櫃自秦州至成都三千餘里歴九折七¶
盤望雲九井大小漫天懸險之路方至焉乃植之新第¶
(王氏/新編)至孟氏於宣華𫟍廣加栽植名之曰牡丹苑廣政¶
<pb:KR3k0049_WYG_053-67a>¶
五年牡丹雙開者十黄者白者三紅白相間者四後主¶
宴苑中賞之(蜀總/志)時彭門為輔郡典州者多其戚里得¶
之上苑而彭門花之所始也天彭亦謂之花州而牛心¶
山下謂之花村(成都/記)蜀平花散落民間小東門外有張¶
百花李百花之號皆培子分根種以求利毎一本或獲¶
數萬(蜀總/志)¶
花品洛中舊品獨以姚魏為冠天彭則紅花以狀元紅¶
為第一紫花以紫繡毬為第一黄花以禁苑黄為第一¶
<pb:KR3k0049_WYG_053-67b>¶
白花以玉樓子為第一(上/)彭門牡丹在蜀為第一承平¶
洛陽花最盛獨彭門有小洛陽之稱(成都/記)宋景文帥蜀¶
以彭門牡丹錦被堆為第一(上/)¶
姚黄姚黄初出邙山下白司馬坂下姚氏酒寺水北謂¶
寺間有之府中多取以進魏紫出五代魏仁浦樞密園¶
池中島上初出時園吏得錢以小舟載游人往過他處¶
未有也(邵氏聞/見録)¶
竊移錢仁伉尚父之孫也為元帥府中書檢校司徒與¶
<pb:KR3k0049_WYG_053-68a>¶
中軍都虞候金沼鄰居沼所居堂東植牡丹花一本著¶
花三百朶其色如血如之金含稜毎瓶子頂上有碎金¶
絲如自然蛺蝶之狀一城以為殊異毎嵗花開張宴仁¶
伉預焉開寶七年春三月纔一兩朶開仁伉一夕洪飲¶
擊劍裎服中單背負大籃左手攜籃腰揷大匕首踰牆¶
而過沼中外無知者鋤取牡丹置籃中乃平其地空中¶
聞有吁歎之聲㣲細若遊蜂音辭曰一花三百朶含笑¶
向春風明年三月裏朶朶斷腸紅仁伉異之移植於亭¶
<pb:KR3k0049_WYG_053-68b>¶
後明日沼覺矣花為非人力所及來年花盛開乃宴召¶
沼沼一見無語得疾以歸至夜憤悶不已以刀决腸而¶
卒腸皆寸寸斷果符空中之語(洞㣲/志)¶
作偈太祖問罪江南李後主用謀臣計欲興王師法眼¶
禪師觀牡丹於大内作偈諷曰擁毳對芳叢由來趣不¶
同髮從今日白花是去年紅艶曳隨朝露馨香逐晚風¶
何須待零落然後始知空後主不省王師渡江¶
酥煎牡丹孟蜀時兵部尚書李昊毎將牡丹花數枝分¶
<pb:KR3k0049_WYG_053-69a>¶
遺朋友以興平酥同贈且曰俟花凋缷即以酥煎食之¶
無棄穠艶也(東坡/詩話)明日春隂花未老故應未忍著酥煎¶
(復齋/謾録)¶
歐碧洛中花工宣和中以藥壅培於白牡丹如玉千葉¶
一百五玉樓春等根下次年花作淺碧色號歐家碧嵗¶
貢禁府價在姚黄上嘗賜近臣外庭所未識也(墨莊/謾録)碧¶
花止一品名曰歐碧其花淺碧而開最晚獨出歐氏故¶
以姓著¶
<pb:KR3k0049_WYG_053-69b>¶
無種淳熙三年二月桑子河堰東孝里莊園有牡丹一¶
本無種而生明年三月花勝開始知紫牡丹也過者皆¶
往觀之有杭州觀察推官東過通州見花甚愛欲移分¶
一株掘土深尺許見一石如劒長二尺題曰此花瓊島¶
飛來種只許人間老眼看遂不敢移以是鄉老有生日¶
值花開時必造花下飲酒為夀間亦有約明日造花所¶
而花一夕凋謝者多不吉惟一人李嵩者三月八日初¶
度自八十看花至一百九嵗而終(如皋/志)¶
<pb:KR3k0049_WYG_053-70a>¶
華王錢思公嘗曰人謂牡丹為花王今姚黄真其王而¶
魏紫乃其后也(歐陽永叔/花什名)¶
萬花㑹兩京牡丹聞于天下花盛時太守作萬花㑹宴¶
集之所以花為屏帳至于梁棟柱栱悉以竹筒貯水簪¶
花釘掛舉目皆花也(墨莊/謾録)¶
三等冀王宫花品以五十種分為三等九品潛溪緋平¶
頭紫居正一品姚黄居其下題景祐元年滄州觀察使¶
記¶
<pb:KR3k0049_WYG_053-70b>¶
看花局僧仲殊越中牡丹花品序云越之所好尚惟牡¶
丹其絶麗者三十二種始乎郡齋豪家名族梵宇道宫¶
池臺水榭植之無間賞花者不問親疎謂之看花局澤¶
國此月多有輕雨微雲謂之養花天里語曰彈琴種花¶
陪酒陪歌丙戌嵗八月十五日移花日序丙戌雍熙三¶
年也¶
一擫紅一擫紅者多葉淺紅花葉杪深紅一㸃如人以¶
三指擫之(牡丹/記)¶
<pb:KR3k0049_WYG_053-71a>¶
　明皇時有獻牡丹者謂之楊家紅乃楊勉家花也命¶
　力士將花上貴妃妃方對粧妃用手拈花時勻面脂¶
　在手即印于花上帝見之問其故妃以狀對上詔于¶
　仙春館栽來嵗花開上有脂印紅迹帝賞花驚異其¶
　事乃名為一捻紅後樂府中有一捻紅曲(青/瑣)¶
　　芍藥¶
離草芍藥離草也(韓/詩)芍藥有二種有草芍藥木芍藥木¶
者花大而色深俗呼為牡丹非也牛亨問曰將離相别¶
<pb:KR3k0049_WYG_053-71b>¶
贈以芍藥何也荅曰芍藥一名何離故相贈猶相招召¶
贈以文無文無一名當歸(古今/注)¶
勺藥之和七發曰勺藥之醬子虚賦曰勺藥之和具而¶
後御之師古曰勺藥根主和五臟又辟毒氣故合之于¶
蘭桂五味以助諸食因呼五味之和為芍藥耳韋昭曰¶
今人食馬肝馬腸者合芍藥而煮之(選/)¶
萬花㑹東坡云揚州芍藥為天下冠蔡繁卿為守始作¶
萬花㑹用花千餘萬枝既殘諸圉人吏因縁為奸民大¶
<pb:KR3k0049_WYG_053-72a>¶
病之萬花本洛陽故事錢惟演為留守始置驛貢洛花¶
識者鄙之曰此宮妾愛君之意也(漁隠/叢話)西京進花自李¶
迪相國始¶
　　菊¶
日精蘜治蘠(爾/雅)菊有筋菊有白菊黄菊菊花一名節花¶
一名傳公一名延年一名白花一名日精一名更生又¶
曰隂威一名朱(周/)嬴(盈/)一名女花一名女莖其白花者¶
潁川曰回峯汝南曰茶苦蒿河南曰地薇蒿上黨及建¶
<pb:KR3k0049_WYG_053-72b>¶
安郡曰羊歡草(本/草)日精治蘠皆菊之花莖之别名也生¶
依水邊其華煌煌霜降之時唯此草盛茂九月律中無¶
射俗尚九日而用候時之草也(風土/記)¶
紫菊背明國有紫菊謂之日精一莖一蔓延及數畆味¶
甘食者至死不飢渴(拾遺/記)滎陽郡西有靈源山其澗生¶
靈芝石菌巖有紫菊(王韶之/神境記)¶
菊潭荆州菊潭其源旁芳菊被涯其滋液極甘馨香谷¶
中有三十餘家不得穿井仰飲此水上夀二三百中夀¶
<pb:KR3k0049_WYG_053-73a>¶
百餘其七十八十者猶以為夭(十道/記)¶
採菊王子喬變白増年方甘菊三月上寅日採名曰玉¶
英六月上寅日採名曰客成九月上寅日採名曰金精¶
十二月上寅日採名曰長生長生者根莖是也(玉函/方)¶
菊與薏似菊花與薏花相似直以甘苦别之耳菊甘而¶
薏苦所謂苦如薏者也(抱朴/子)¶
墨菊永夀漢之好畤也出墨菊其色如墨古用其汁以¶
書(見終南山五/老洞碑今無)¶
<pb:KR3k0049_WYG_053-73b>¶
　　蘭¶
水香蘭一名水香俗呼燕尾香煮水以療風又名香水¶
蘭葉如麥門冬而闊且靭長及一二尺四時常青花黄¶
中間葉上有細紫㸃有春芳者為春蘭色深秋芳者為¶
秋蘭色淡秋蘭稍難得二蘭移植小檻中置座右花開¶
時滿室盡香與他花香又别(本/草)¶
都梁都梁縣有小山山有淳水既清且淺其中悉生蘭¶
草緑葉紫莖芳風藻谷蘭馨逺馥俗謂蘭為都梁山因¶
<pb:KR3k0049_WYG_053-74a>¶
以號縣受名焉(盛𢎞之/荆州記)¶
蘭山蘭山在蜀叙州僰溪縣界蘭生于深林石門尤多¶
有春蘭秋蘭崇蘭鳯尾蘭竹蘭石蘭春蘭花生于葉之¶
下崇蘭花生于葉之上(圖/經)¶
王者香猗蘭操者孔子所作也孔子聘諸侯莫能任自¶
衞反魯隠谷之中見香蘭獨秀喟然歎曰夫蘭當為王¶
者香今乃獨茂與衆草為伍乃止車援琴鼓之自傷不¶
逢時託辭於香蘭云(琴/操)¶
<pb:KR3k0049_WYG_053-74b>¶
湛漸曽子將行晏子送之曰君子贈人以軒不若以言¶
吾請以言乎夫蘭本三年而成湛之苦酒則君子不近¶
庶人不珮湛之麋醢而價匹馬矣非蘭本美也所湛然¶
也願子之必求所湛(晏/子)漸于蘭則芳漸于鮑則臭(論語/撰考)¶
(䜟/)傳曰蘭根與白芷漸之滫中君子不近庶人不服者¶
所以漸然也(史記燕/王旦𫝊)¶
芳蘭當門曹操殺楊脩曰芳蘭當門不得不除(典/畧)先主¶
殺張裕諸葛亮救之先主曰芳蘭當門不得不鋤(蜀/志)劉¶
<pb:KR3k0049_WYG_053-75a>¶
湛欲袁淑附已而淑不為改意由是大相乖失淑乃賦¶
詩云種蘭忌當門懐璧莫向楚楚少别玉人門非植蘭¶
所(南/史)¶
庭忽生蘭羅含致仕還家庭中忽蘭菊叢生人以為徳¶
行之感(别/傳)¶
蘭摧毛𤣥字伯成既負其才氣常稱寧為蘭摧玉折不¶
作蕭敷艾榮(世/説)¶
竟體梁武帝平建業朝士皆拜謝覽長揖而已意氣閒¶
<pb:KR3k0049_WYG_053-75b>¶
雅武帝目送良久謂徐勉云覺此生芳蘭竟體想謝莊¶
正當如此(梁/書)¶
冬時煬帝在江都昏湎滋深往往為妖祟所惑嘗游吳¶
公宅鷄臺恍惚間與陳後主相遇尚喚帝為殿下後主¶
舞女數十許羅侍左右中一人迥美女帝屢目之後主¶
云即麗華也乃以緑文測海蠡酌紅梁新醖勸帝帝飲¶
之甚歡因請麗華舞玉樹後庭花麗華徐起終一曲後¶
主問帝蕭妃何如此人帝曰春蘭秋菊各一時之秀也¶
<pb:KR3k0049_WYG_053-76a>¶
(隋遺/録)春蘭秋菊各有時猪零(苓/)桔梗時為帝(莊徐/無鬼)¶
異芬長夀二年裴子餘為鄠縣尉同列李朝隠程行諶¶
皆以文法著稱子餘獨以詞學知名或問雍州長史陳¶
崇業三人優劣孰先崇業曰譬之春蘭秋菊俱不可廢¶
(舊唐/新同)蘭菊異芬胡可廢者(語/林)秋菊春蘭英華靡絶(選/)¶
蕳鄭風士與女方秉蕳兮蕳即蘭香草也春秋傳曰刈¶
蘭而卒楚辭云紉秋蘭孔子云蘭當為王者香草皆是¶
也其莖葉似藥草澤蘭廣而長節節中赤髙四五尺漢¶
<pb:KR3k0049_WYG_053-76b>¶
諸池苑及許昌宫中皆種之可著粉中藏衣著書中辟¶
白魚(詩/疏)¶
秋蘭離騷曰紉秋蘭以為珮又曰秋蘭兮青青緑葉兮¶
紫莖今沅澧所生花在春則黄在秋則紫然而春黄不¶
若秋紫之芬馥也(劉次莊/樂府集)¶
九畹余既滋蘭之九畹兮又樹蕙之百畆(離/騷)蘭之葉如¶
莎首春則茁其牙長五六寸其杪作一花花甚芳香生¶
深林之中清風過之其香藹然與蕙甚相類其一幹一¶
<pb:KR3k0049_WYG_053-77a>¶
花而香有餘者蘭一幹五六華而香不足者蕙今野人¶
謂蘭為幽蘭蕙為蕙蘭(雅/翼)薫草蕙草也(廣/雅)一名燕草(南/越)¶
(志/)即零陵香也(本/草)¶
樹蘭兩心不可以得一人一心可以得百人男子樹蘭¶
美而不芳繼子得食肥而不澤情不相與往來也(淮/南)¶
莫服蘭生幽谷不為莫服而不芳君子行義不為莫知¶
而止休(上/)¶
芳燒蘭以芳致燒膏以肥見焫翠以羽殃身蚌以珠破¶
<pb:KR3k0049_WYG_053-77b>¶
腹女惡蛾眉士惡勝已由來尚矣(意/林)¶
伊蘭辟如伊蘭與旃檀生末利山中牛頭旃檀生伊蘭¶
叢中未及長大在地下時牙莖枝葉如閻浮提竹筍衆¶
人不知言此山中純是伊蘭無有旃檀而伊蘭臭臭若¶
胖屍熏四十由旬其華紅色甚可愛樂若有食者發狂¶
而死(上/)¶
　　萱草¶
療愁萱草一名紫萱又名忘憂草吳中書生呼療愁花¶
<pb:KR3k0049_WYG_053-78a>¶
(述異/記)萱草是今之鹿葱也(名醫/别録)説文作藼蕿萲三字¶
宜男萱草一名宜男婦人懐妊佩其花生男交廣人佩¶
之極有騐然其土為多男不厭女子故不常佩也(南方/草木)¶
(狀/)¶
忘憂神農經曰中藥養性合歡蠲忿萱草忘憂(博物/志)皋¶
蘇什勞萱草忘憂(王朗與魏/太子書)雖萱草在背皋蘇在側悒¶
憤不逞秪以増毒(魏應瑒報/龎惠公書)甘棗令人不惑萱草可以¶
忘憂(束晢發/䝉記)鶴望還信以代萱蘇(梁元帝與/劉智藏書)¶
<pb:KR3k0049_WYG_053-78b>¶
萱草辨俗謂母為萱堂考之詩云焉得諼草言樹之背¶
願言思伯使我心痗注云背北堂也箋云憂以生疾恐¶
將危身欲忘之是詩既以君子行役而作以忘憂解之¶
極通于母何干預(鼠/璞)願得萱草枝以解飢渴情(李陵録/别詩)¶
積憤成疢痗無萱將如何(謝惠連獻/康樂詩)思君如萱草一見¶
乃忘憂(王融和南海/王諫秋胡詩)銷憂非萱草永懐寄夢寐(江文通/擬潘黄)¶
(門悼/婦詩)始知萋萋萱草忘憂之言不實團團輕扇合歡之¶
用為虚(梁何遜為衡/山侯與婦書)¶
<pb:KR3k0049_WYG_053-79a>¶
　　海棠¶
木竒木之奇者㑹稽之海棠(草木/記)¶
花中神仙唐相賈耽著百花譜以海棠為花中神仙(花/木)¶
(録/)海棠色紅以木𤓰頭接之則色白(長樂/志)¶
海外來李賛皇花木記以海為名者悉從海外來惟紫¶
綿色者謂之海棠餘悉棠棃花耳(沈立海/棠記)¶
睡未足明皇登沈香亭召太真于時卯醉未醒扶掖而¶
至帝笑曰豈妃子醉是海棠睡未足耳(太真/外傳)¶
<pb:KR3k0049_WYG_053-79b>¶
結巢海棠上徐儉樂道隠于藥肆中家植海棠結巢其¶
上引客登木而飲(紺珠/集)¶
益州益州海棠尤多繁艶未開時如朱砂爛漫稍白半¶
落如雪天下所無也(寰宇/記)¶
蜀花有香海棠有色無香惟蜀中昌州海棠花有香其¶
木合抱故昌州號曰海棠香國州治前有香霏閣毎花¶
或二十餘葉香氣醲郁(花/譜)¶
　　芙蓉¶
<pb:KR3k0049_WYG_053-80a>¶
同心木芙蓉㑹稽之百葉木芙蓉鐘陵之同心木芙蓉¶
稽山之四時杜䳌(山居草/堂記)¶
弄色邛州有弄色木芙蓉一日白次日淺紅三日黄四¶
日紅深比落紫色人號文官花(記/)¶
　　瓊花¶
賦詩以狀揚州后土廟有瓊花與聚仙熟玩有不同者¶
三大而瓣厚其色潔白可愛且其樹大而花繁不知實¶
何木也俗謂之瓊花因賦詩以狀其態(劉禹錫/詩序)¶
<pb:KR3k0049_WYG_053-80b>¶
移植揚州后土廟有瓊花宋郊搆亭花側榜曰無雙謂¶
天下無别株也仁宗慶厯中嘗分植禁中明春輒枯遂¶
復載還廟中欝茂如故(聞見/雜録)徳祐乙亥北師至花遂不¶
榮趙棠國炎有絶句弔之曰名擅無雙氣色雄忍將一¶
死報東風他年我若修花史合傳瓊花烈女中(山堂/隨筆)¶
　　總花¶
拂簾墜席范縝常稱無佛竟陵王子良曰君不信因果¶
何得富貴貧賤縝曰人生如樹花同發隨風而墜自有¶
<pb:KR3k0049_WYG_053-81a>¶
拂簾幌墜於茵席之上自有關籬牆落於糞溷之間墜¶
茵席者殿下是也落糞溷者下官是也(南/史)¶
薔薇梁元帝竹林堂中多種薔薇康家四出薔薇白馬¶
寺黒薔薇長沙千葉薔薇多品彚並以長格校其上使¶
花葉相連其下有十間花屋仰而望之則枝葉交暎迫¶
而察之則芬芳襲人(寰宇/記)¶
司花女洛陽進合蒂迎輦花云得之嵩山塢中人不知¶
名採者異而貢之㑹帝駕適至因以迎輦名之其花外¶
<pb:KR3k0049_WYG_053-81b>¶
紫内素粉蕋紅心枝幹甚翠狀類通草其香惹衣移日¶
不散嗅之令不睡帝命袁寶兒持之號曰司花女(隋遺/録)¶
凌霄花馮慈明勸李寶歸國寳囚之死神龍中勅旌其¶
門為忠臣門令大其標題見者莫不嘆美慈明號為凌¶
霄花(御史/臺記)凌霄花中露水損人目(酉/陽)¶
花裀學士許慎選放曠不拘小節多與親友結宴于花¶
圃中未嘗具帷幄設坐具使僮僕輩聚落花鋪于座下¶
慎選曰吾自有花裀何銷坐具(開元/遺事)¶
<pb:KR3k0049_WYG_053-82a>¶
梔子諸花少六出者惟梔子花六出陶真白言梔子剪¶
花六出刻房七道其花香甚相傳即西域薝蔔也(酉/陽)蜀¶
孟㫤常理花園兵花芳草畢集其間一日有青城山叟¶
中迅入内進花兩粒紅梔子種宣令園子種之不覺成¶
樹兩栽其葉婆娑則梔子花矣其花爛紅六出其香襲¶
人蜀主甚愛重之及結梔子則顆大于常者用染則成¶
赭紅色甚妍麗(野人/閒話)廣政八年十月召百官宴芳林園¶
賞之(蜀/)¶
<pb:KR3k0049_WYG_053-82b>¶
素馨廣州城西九里曰花田彌望皆植素馨花南征録¶
云南漢劉隠時美人死葬骨於此至今花香異於他處¶
(廣東/志)劉玉女塜在肇慶府陽江縣玉女名素馨死葬于¶
此其墓上生那悉茗花因名素馨(廣志/陵葬)其花舊名那悉¶
茗因生於素馨塚上故名(或云隠/之女)¶
那悉茗那悉茗花末利花皆胡人自西國移植於南海¶
南人憐其芳香競植之陸賈南越行紀曰南越之境五¶
穀無味百花不香此二花特芳香者縁自胡國移至不¶
<pb:KR3k0049_WYG_053-83a>¶
隨水土而變與夫橘北為枳異矣彼之女子以綵絲穿¶
花心以為首飾(南方草/木狀)¶
末利末利花似薔蘼之白者香愈於那悉茗(上/)¶
豆&KR0371;豆&KR0371;花其苗如蘆其葉似薑其花作穗嫩葉卷之¶
而生花微紅穗頭深色葉漸舒花漸出舊説此花食之¶
破氣消痰進酒増倍泰康二年交州貢一篚上試之有¶
驗以賜近臣(上/)¶
指甲指甲花其樹髙五六尺枝條弱柔葉如嫩榆與那¶
<pb:KR3k0049_WYG_053-83b>¶
悉茗末利花皆雪白而香不相上下亦胡人自大秦國¶
移置于南海而此花極繁細纔如米粒許彼人多折置¶
襟袖間盖資其馥芬耳一名散沫花(南方草/木狀)¶
金銀金銀花一名鴛鴦草又曰老翁須藤蔓而生黄白¶
花對開傍水依山處處有之食蕈中毒者生啖之可解¶
治癰疽腫毒尤妙或服或𫝊之皆可(沈存中良/法所載)本草名¶
忍冬草(墨莊/謾録)¶
　　草¶
<pb:KR3k0049_WYG_053-84a>¶
卉草卉也木謂之華草謂之榮不榮而實者謂之秀榮¶
而不實者謂之英(爾/雅)草盛曰菶木茂曰葆(服䖍/通俗)凡生草¶
而初逵謂之䓲䓲小也荄杜根也東齊曰杜或曰茇(方/言)¶
知嵗黄帝問師曠曰吾欲知嵗之苦樂善惡可知不對¶
曰嵗欲豐甘草先生甘草薺也嵗欲儉苦草先生苦草¶
者葶藶也嵗欲惡惡草先生惡草者水藻也嵗欲旱旱¶
草先生旱草者蒺莉也嵗欲潦潦草先生潦草者蓬也¶
(師曠/占)¶
<pb:KR3k0049_WYG_053-84b>¶
朱草炎帝敎民耒耜百穀滋阜朱草蔓于階(拾遺/記)徳至¶
草木朱草生朱草赤草也可以染絳别尊卑也(白虎/通)君¶
乘木而王其政升平則福草生廟中朱草别名(禮斗/威儀)朱¶
草日生一葉至十五日生十五葉十六日一葉落終而¶
復始(大戴明/堂篇)徳光地序則朱草生(書大/傳)朱草草之精也¶
世有聖人之徳則生(宋/志)¶
屈軼黄帝時羣瑞畢臻有屈軼之草生于庭佞人入朝¶
則草指之是以佞人不敢進(博物/志)太平之時屈軼生於¶
<pb:KR3k0049_WYG_053-85a>¶
庭之末若草之狀主指佞人(論/衡)惟袁與薛人中屈軼(唐/書)¶
萐莆萐莆瑞草也堯時生於庖㕑扇暑而凉(説/文)萐莆一¶
名倚扇狀如蓬大枝葉小根根如絲轉而成風殺蠅堯¶
時生於㕑(宋/志)君和則孳於庖㕑(潛潭/巴)一名倚萐倚扇賔¶
閭舜時生於㕑(瑞應/圖)¶
龍芻東海島龍駒川穆天子養八駿處島中有草名龍¶
芻馬食之日行千里古語云一株龍芻化為龍駒(述異/記)¶
虹草山戎之北有草莖長一丈葉如車輪根大如轂花¶
<pb:KR3k0049_WYG_053-85b>¶
如朝虹之色齊桓時山戎獻其種乃植于庭以表霸者¶
之瑞(拾遺/記)¶
茂枯鄰人謂展禽曰魯聘夫子夫子三黜無憂何也禽¶
曰春風鼔百草敷蔚吾不知其茂秋霜降百草零落吾¶
不知其枯(符/子)¶
不生刺草魯城北孔子塋中不生刺人草木(金樓/子)¶
不死祖洲上有不死之草人已死三日者以草覆之即¶
活服之令人長生昔秦始皇大𫟍中多枉死者横道有¶
<pb:KR3k0049_WYG_053-86a>¶
鳥如烏狀銜此草覆死人面當時起坐而自活也有司¶
聞奏始皇遣使者齎草以問北郭鬼谷先生鬼谷先生¶
云此草是東海祖洲上有不死之草生瓊田中或名為¶
養神芝其葉似菰苗叢生一株可活一人始皇乃使使¶
者徐福發童男童女入海採之(十洲/記)¶
精秀夫草之精秀者為英獸之特羣者為雄故人之文¶
武茂異取名於此是謂聰明秀出謂之英膽力過人謂¶
之雄聰能謀始明能見機膽能决之然後可以為英張¶
<pb:KR3k0049_WYG_053-86b>¶
良是也氣力過人勇能行之智足斷事乃可以為雄韓¶
信是也(人物/志)¶
夢草有夢草似蒲色紅晝縮入地夜則出亦名懐草懐¶
其葉則知夢之吉凶立驗也帝思李夫人之容不可得¶
朔乃獻一枝帝懐之夜果夢夫人因改曰懐夢草(洞㝠/記)¶
却睡有五味草初生味甘花時味酸食之使人不眠名¶
曰却睡草武帝時多末國獻此草(上/)桂林有睡草見之¶
則令人睡一名醉草亦呼懶婦箴出南海也(述異/記)¶
<pb:KR3k0049_WYG_053-87a>¶
宵明宣帝時背明國貢宵明草夜視如列燭晝則無光¶
自消滅也有黄渠草映日如火其堅靭若金食者焚身¶
不熱有聞遐草服者耳聰香如桂莖如蘭(拾遺/記)¶
書帶鄭司農常居不其城南山中敎授黄巾亂乃避遣¶
生徒崔琰王經諸賢於此揮涕而散所居山下草如薤¶
葉長尺餘堅靭異常土人呼為康成書帶草(三齊/畧記)¶
神草魏明時𫟍中有合歡草狀如蓍一株百莖晝則衆¶
條扶疎夜則合為一莖萬不遺一謂之神草(拾遺/記)¶
<pb:KR3k0049_WYG_053-87b>¶
吉利吉利草其莖如金釵股形類石斛根類芍藥交廣¶
俚俗多蓄蠱毒惟此草解之極驗吳黄武中江夏李俁¶
以罪徙合浦始入境遇毒其奴吉利者偶得是草與俱¶
服遂解吉利即遁去不知所之俁因此濟人不知其數¶
遂以吉利為名(草木/狀)¶
救窮武當縣石堦山西北角有大松樹樹下生草名救¶
窮冬夏不枯日食三寸絶穀不飢登之度世陶先生謂¶
之西岳佐命是也(福地/記)¶
<pb:KR3k0049_WYG_053-88a>¶
醒醉興慶池南岸有草數叢葉紫而心殷有一人醉過¶
于草傍不覺失其酒態後有醉者摘草嗅之立然醒悟¶
故目為醒醉草(天寶/遺事)¶
　　芝¶
神草芝神草也芝為瑞服之神仙故曰神草(説/文)芝生于¶
土土氣和故芝草生(論/衡)王者慈仁則芝生採食之則延¶
年不終與真人同(古瑞/命記)¶
三秀芝一嵗三華瑞草一名菌(爾/雅)采三秀兮於山間(九/歌)¶
<pb:KR3k0049_WYG_053-88b>¶
冀一年之三秀(思𤣥/賦)煌煌靈芝一年三秀(嵇叔/夜詩)¶
聖王休祥山川雲雨五行四時隂陽晝夜之精以生五¶
色神芝皆為聖王休祥焉(神農/芝論)飲六醴之清液兮食五¶
芝之茂英(馮涓/志賦)五芝含秀而晨敷(天台/賦)青芝曰龍芝赤¶
芝曰丹芝黄芝曰金芝白芝曰玉芝黒芝曰𤣥芝紫芝¶
曰木芝(本/草)赤者如珊瑚白者如截肪黒者如澤漆青者¶
如翠羽黄者如紫金而皆光明洞徹如堅氷也晦夜去¶
之二三百步便望見其光矣(抱朴/子)¶
<pb:KR3k0049_WYG_053-89a>¶
九莖金色元封二年甘泉宫産芝有九莖金色六葉朱¶
實夜有光乃作芝房之歌神爵元年金芝九莖産于函¶
徳殿銅池中銅池承霤也(漢舊/儀)甘泉歌美函徳書竒¶
大真紅芝西王母云仙之上藥有大真紅芝草(漢武/内傳)¶
紫芝建初三年零陵泉陵女子𫝊寧宅土中忽生芝草¶
五本長者尺四五寸短者七八寸莖葉紫色葢紫芝也¶
太守沈酆遣門下掾衍盛奉獻皇帝悦懌賜錢衣食詔¶
以芝告示天下(論/衡)¶
<pb:KR3k0049_WYG_053-89b>¶
如冠章帝元和二年芝生沛如人冠又生章武如人抱¶
三子狀建初五年芝出潁川常以六月中生一葉五嵗¶
五重春青夏紫秋白冬黒色十月後黄氣出上尺五寸¶
(古今/注)¶
似珊瑚魏青龍元年神芝生長平芝習陽其色紫肜上¶
别為三幹分為九枝散為三十六莖有似珊瑚之形繆¶
襲賛曰煌煌紫芝吐葩揚榮曩披其圖今握其形(藝/文)¶
鋤芝蔡誕求仙三年飢凍還家欺家云吾為老君守視¶
<pb:KR3k0049_WYG_053-90a>¶
班龍與諸仙博戲忽輸此龍為此罪見責送吾付崑崙¶
山下芸鋤芝草三四頃並皆生細石中多荒穢治之勤¶
苦不可論法當十年乃得原㑹偓佺子王喬諸仙來按¶
行吾守請之並為吾作力且自放歸當更自修理求去¶
(抱朴/子)¶
孝感崔希喬以孝友稱丁内憂哀毁過禮為鄭縣丞芝¶
草生所居堂一宿而葩盖盈尺(唐新/語)¶
三花肅宗上元二年七月甲辰延英殿御座梁上生玉¶
<pb:KR3k0049_WYG_053-90b>¶
芝一莖三花親製玉靈芝詩三章章八句曰玉殿肅肅¶
靈芝煌煌重英發秀連夜分房紫㣲間采白蕣呈色載¶
啓瑞圖庶符皇極放此靈質賁其王猷神惟不愛永荷¶
天休(㑹/要)漢甘泉宫九莖效異唐延英殿三花吐秀¶
榻下生仁宗降誕章懿后榻下生靈芝一本四十二葉¶
以應享國四十二年之瑞云(邵氏聞/見后録)¶
兆禍政和中宗室士頓所居鈍軒忽生白芝數本于梁¶
棟上因賜名芝軒賔客詠歌以為和氣次年士頓死王¶
<pb:KR3k0049_WYG_053-91a>¶
黼賜第有白芝生于正寢附臥榻後屏風而出又一本¶
在㕔事照壁上隔六年而黼誅(宣政/雜録)¶
梁生宣和間王將明賜第既而以梁生芝草為奏車駕¶
臨幸適乆雨梅潤芝墜地京師無名子有為十七字詩¶
曰相公新賜第梁上生芝草為甚脱下來膠少(古今/詩話)¶
神芝名山生神芝不死之草上芝為車馬形中芝為人¶
形下芝為六畜形(博物/志)¶
芝圃仙都有芝圃悉種靈芝或如車騎或如華盖或如¶
<pb:KR3k0049_WYG_053-91b>¶
樓閣或如飛鳥五色(廣異/記)¶
芝田崑崙山九層有芝田蕙圃羣仙種耨焉(拾遺/記)¶
　　菖蒲¶
菖葉耕獲冬至五旬七日菖始生菖者草之先生者也¶
於是始耕(吕/覽)¶
玉衡散玉衡星散為菖蒲逺雅頌著倡優則玉衡不明¶
菖蒲冠環(運斗/樞)¶
昌本醢人朝事之豆其實有昌本麋臡鄭𤣥云昌本昌¶
<pb:KR3k0049_WYG_053-92a>¶
蒲根切之四寸為菹(周/禮)¶
蘭蓀菖蒲一名堯韭一名昌陽(吳氏/本草)世又謂之蘭蓀(衍/義)¶
益聰菖蒲益聰(援神/契)菖蒲放花人得食之長年(風俗/通)¶
菖蒲聖功濟天下者堯也天降精于庭為薤感百隂為¶
菖蒲焉(典/術)¶
嗜𦵔屈到嗜芰文王嗜菖蒲𦵔非正味也(韓十/六)¶
饗有菖歜王使周公閲來聘饗有菖歜(左/)¶
服韓衆服菖蒲十三年身上生毛日視書萬言皆誦之¶
<pb:KR3k0049_WYG_053-92b>¶
冬袒不寒(抱朴/子)¶
九節漢武帝上嵩山忽見仙人長可二丈問之曰吾九¶
嶷山人也聞中嶽有石上菖蒲一寸九節食之長生故¶
來採之忽然不見(内/傳)¶
忘老熙安縣東北有菖蒲澗盤石上水從上過味甘冷¶
異于常流(廣州/記)澗昔交州刺史陸𦙍之所開也至今重¶
之毎旦輒傾州連汲以充日用雖有井泉不足食大元¶
中襄陽羅友累石澗側容百許人坐遊之者以為洗心¶
<pb:KR3k0049_WYG_053-93a>¶
之域咸安中姚成甫嘗採菊澗側遇一丈夫謂成甫曰¶
此澗菖蒲昔安期生所餌可以忘老於是徊翔俯仰倐¶
然不知所終葢仙者焉(南越/志)¶
生花兆禍永元中御刀黄文濟家齋前種菖蒲忽生花¶
光影照壁成五采其兒見之餘人不見也少時文濟被¶
殺(南齊/志)¶
見花富貴梁太祖后張氏嘗於室内忽見庭前菖蒲生¶
花光彩照灼非世中所有後驚視謂侍者曰汝見不曰¶
<pb:KR3k0049_WYG_053-93b>¶
不見后曰嘗聞見者當富貴因遽取吞之是月産武帝¶
見花建寺孝文帝南巡至新野臨潭水而見菖蒲花乃¶
歌曰兩菖蒲新野樂遂為建兩菖蒲寺以美之(後魏/典畧)¶
瑞蒲吳興徳清有沈姓者其宅傍有潭水涯忽産蒲葉¶
長幾尋仞俗以為異遇重午争來斬其葉以辟瘟腊其¶
根以入藥遂表蒲以為瑞因名潭為瑞蒲潭(西吳/記)¶
　　苔¶
緑錢苔蘚空室無人行則生或紫或青一名貟蘚一名¶
<pb:KR3k0049_WYG_053-94a>¶
緑錢一名緑蘚一名緑苔(古今/注)苔錢亦謂之澤葵又名¶
連錢草亦呼為員蘚南人呼為垢草(述異/記)¶
垣衣一名昔邪一名烏韭一名垣嬴一名天韭一名鼠¶
韭在屋曰屋遊瓦苔在石上謂之烏韭在地上謂之地¶
衣在井中謂之井中苔在牆垣則謂之垣衣土馬騣澤¶
中石上謂之陟釐浮水中者名苔(本/草)藫石衣也(爾/雅)苔水¶
衣也(説/文)石髮石衣也(廣/雅)石髮水衣也青緑色皆生於石¶
也(風土/記)海藻一名海苔或曰海羅(南越/志)¶
<pb:KR3k0049_WYG_053-94b>¶
蔓金苔晉梁國獻蔓金苔色如金若螢火之聚大如鷄¶
卵投之水中蔓延波瀾之上光出照日皆如火生水上¶
也乃於宫中穿池廣百步時時觀此苔以樂宫人宫人¶
有幸者則以金苔賜之以置漆椀中照耀滿室名曰夜¶
明苔著衣襟則如火光矣(拾遺/記)¶
菭華殿塵兮玉階菭菭水氣所生也(漢婕/妤賦)¶
　　萍¶
水簾萍一名䓑大者名蘋江東謂之薸一名水花一名¶
<pb:KR3k0049_WYG_053-95a>¶
水白一名水蘚一名水簾一名芣菜(本/草)世説楊花入水¶
化為浮萍¶
崑崙菜之美者崑崙之萍焉(吕/覽)¶
水網藻漢武昆明池中有水網藻枝横側水上長八九¶
尺有似網目鳬鴨入此草中皆不得出因名之(酉/陽)¶
萍實宋文帝為宜都王臨川人獻王萍實六子大者如¶
升小者如鶴卵圎而赤初莫有識者以問長史王華曰¶
此萍實也宣尼所謂王者之應宋祚當卜年六百頃之¶
<pb:KR3k0049_WYG_053-95b>¶
宜都王即位祚終於六十矣(渚宫/故事)¶
　　雜草¶
&KR1938;草少陘之山有草焉名曰&KR1938;草葉狀如葵而赤莖白¶
華實如蘡薁食之不愚(山/經)¶
薲草崑崙之丘有草焉名曰薲草其狀如葵其味如葱¶
食之已勞(上/)¶
玉紅尸子赤縣洲為崑崙之墟其東則□水島山左右¶
玉紅之草生焉食其一實醉臥三百嵗(文樞/鏡要)¶
<pb:KR3k0049_WYG_053-96a>¶
夀榮夀榮草出少室金山丘下服之令人不老取葉服¶
之可通百神(典/)¶
通天餌玉長生草一名通天價值千金隂乾方寸七日¶
再服之令人得仙(上/)¶
薰草君子國民帶劒使兩文虎衣野絲土方千里多薰¶
華之草好讓故為君子國薫草朝生夕死大極山西有¶
采華之草服之乃通萬里之言(括地/圖)¶
香茅永州之野有香茅芬馥數里貢以縮酒盖禹貢荆¶
<pb:KR3k0049_WYG_053-96b>¶
州所貢而楚包茅不入即此也(山川/記)¶
芒茅芒茅枯時瘴疫大作交廣皆爾也土人呼曰黄茅¶
瘴又曰黄芒瘴(草木/狀)¶
䕶門常山北草名護門寘諸門上夜有人過輒叱之¶
十里迴廣州草有大千金小千金守房郎千里迴萬里¶
憶(寰宇/記)¶
媚草鶴子草蔓生也其花麴塵色淺紫蔕葉如栁而短¶
當夏開花南人云是媚草甚神可比懐草夢芝採之曝¶
<pb:KR3k0049_WYG_053-97a>¶
乾以代面黛形如飛鶴狀翅嘴距無不畢備(北户/録)南丹¶
山中産相憐草媚藥也或有所矚密以草少許擲之草¶
必著其身不脱彼必將從而不舍嘗得試輒驗(癸辛/雜志)¶
　¶
　¶
　¶
　¶
　¶
<pb:KR3k0049_WYG_053-97b>¶
　¶
　¶
　¶
　¶
　¶
　¶
　¶
　天中記卷五十三¶
