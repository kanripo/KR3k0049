# -*- mode: mandoku-view; -*-
#+TITLE: 天中記
#+DATE: 2015-08-24 23:32:41.400197
#+PROPERTY: ID KR3k0049
#+PROPERTY: BASEEDITION WYG    
#+PROPERTY: JUAN 卷十四
<pb:KR3k0049_WYG_014-1a>¶
欽定四庫全書¶
　天中記卷十四¶
　　　　　　　　　　　　明　陳耀文　撰¶
　　樓¶
樓狹而修曲曰樓(爾/雅)樓重屋也樔澤中守草樓也(説/文)樓¶
有户牖諸孔慺慺然也(釋/名)¶
十二方士有言黄帝時為五城十二樓以候神人于執¶
期名曰迎年(封禪/書)崑崙山有積金為天墉城上安金臺¶
<pb:KR3k0049_WYG_014-1b>¶
五所玉樓十二所(十洲/記)¶
昆侖濟南人公玉帶上黄帝時明堂圖中有一殿為複¶
道上有樓從西南入命曰昆侖(郊祀/志)¶
飛翼范蠡為勾踐立飛翼樓以象天門為兩蟉繞棟以¶
象龍角(吴越/春秋)¶
九柱老子廟有皇天樓九柱樓静念樓皆畫仙人雲氣¶
(瀨鄉/記)¶
虞氏虞氏者梁之富人登髙樓臨大路擊搏樓上而笑¶
<pb:KR3k0049_WYG_014-2a>¶
有俠客相隨而行飛鳶適墜其腐鼠而中之俠客曰虞¶
氏富樂已乆吾不侵犯乃以此辱我此無以立慬于天¶
下遂率其屬以滅其家(列説/符)¶
麗譙徐無鬼見武侯曰君亦必無盛鶴列於麗譙之間¶
無徒驥於錙壇之宫注麗譙戰樓也謂華麗而嶕嶢(莊/子)¶
陳勝攻陳守丞與戰譙門中師古曰樓一名譙故謂美¶
麗之樓為麗譙(漢/書)趙充國為塹壘木樵師古曰樵與譙¶
同(本/傳)¶
<pb:KR3k0049_WYG_014-2b>¶
　初學記魏有麗譙盖即莊子中事白帖乃云魏武有¶
　麗譙樓合璧事類及韻府俱因之誤(本/傳)¶
井幹武帝立神明臺井幹樓高五十丈輦道相屬師古¶
曰井幹樓積木而高為樓若井幹之形也井幹者井上¶
木欄也(郊祀/志)攀井幹而未半目眩轉而意迷(西都/賦)神明¶
崛其特起井幹疊而百層(西京/賦)¶
赤樓公孫述造十層赤樓也(東觀/漢記)¶
升樓黄昌為郡守陜縣彭氏造高樓臨道昌行縣彭氏¶
<pb:KR3k0049_WYG_014-3a>¶
婦人輒升高樓而觀昌乃殺之(後/漢)¶
落星吳嘉禾元年於桂林苑落星山起三重樓名曰落¶
星樓(金陵/地記)數軍實乎桂林之苑饗戎旅乎落星之樓(吳/都)¶
(賦/)吳有白雀樓(吳/紀)¶
百尺洛陽城内西北角有重城東北角有樓其高百尺¶
魏文帝造也(洛陽/雜記)殷中軍廢後恨簡文曰上人著百尺¶
樓上儋梯將去(世/説)¶
登樓當陽縣城樓王仲宣登之而作賦(荆州/記)當陽東南¶
<pb:KR3k0049_WYG_014-3b>¶
七十里有楚昭王墓登樓則見所謂昭邱(荆州/圖記)¶
鳯皇洛陽有鳯皇樓總章觀儀鳯樓在觀上廣望觀之¶
南又别有翔鳯樓又有慶雲樓伺星樓(晉宫/閣名)¶
四望石虎於太極殿前起樓高四十丈結珠為簾垂五¶
色玉珮風至鏗鏘和鳴清雅盛夏之時登高樓以望四¶
極奏金石絲竹之樂以日繼夜時方早春雜寳異香為¶
屑使數百人於樓上吹散之名曰芳塵(拾/遺)¶
庾公庾亮在武昌諸佐吏殷浩等乗秋夜佳景共登高¶
<pb:KR3k0049_WYG_014-4a>¶
樓俄而不覺亮至衆將避之公曰老子於此興復不淺¶
便坐談詠至今名庾公樓(九江/録)觀名與天壤齊者有若¶
豫章之滕王閣九江之庾樓吳興之消暑樓宣城之疊¶
嶂此外不過更二三所而已(滕宗諒上范/希文詩序)互見月門¶
入漢義熈八年於石頭東城内起高樓加累入於霄漢¶
連堞帶於積水署曰入漢樓(晉/書)¶
萬嵗有黄鶴山在縣界晉王恭為刺史改創西南樓名¶
萬嵗西北名芙蓉樓至今存焉(京口/記)俗傳此樓飛向江¶
<pb:KR3k0049_WYG_014-4b>¶
外以鐵鎖縻之方已(輿地/志)又樓上時見一道白氣如烟¶
刺史必死輕者貶州人至今為常候(羊頭/山記)¶
桐亭浦陽江自&KR1443;山東北逕太康湖車騎將軍謝𤣥田¶
居所在右濵長江左傍連山平陵修通澄湖逺鏡於江¶
曲起樓樓側悉是桐梓森聳可愛民居號為桐亭樓樓¶
兩靣臨江盡升眺之趣蘆人漁子汎濫滿焉(水經/注)¶
景陽宋元嘉二十二年修廣華林園築景陽山始造景¶
陽樓孝武大明元年紫雲出景陽樓狀如烟廻薄乆之¶
<pb:KR3k0049_WYG_014-5a>¶
詔改為紫雲樓(輿地/志)¶
棲霞江陵城西百餘歩有棲霞樓宋臨川康王義慶置¶
(荆州/記)棲霞樓俯臨通隍吐納江流(水經/注)¶
烽火齊武帝登烽火樓詔郡臣賦詩蕭頴胄詩合㫖帝¶
謂頴胄曰宗室便不乏才(本/傳)¶
𤣥暢沈約齊隆昌元年以吏部郎出為東陽太守題八¶
詠詩于元暢樓時號絶唱後人因更元暢為八詠樓云¶
(金華/志)崔顥題隠侯八詠樓詩梁守歩城東為樓望越中¶
<pb:KR3k0049_WYG_014-5b>¶
嚴維詩明月雙溪水清風八詠樓¶
　統志云宋郡守馮伉更此名唐書有馮伉不為郡守¶
　宋人更名嚴維安得預有此句耶¶
青樓齊武帝興光樓上施青漆世人謂之青樓東昏曰¶
武帝不巧何不純用琉璃(本/紀)¶
北固大同十年幸蘭陵因賦還舊鄉詩己酉幸京口城¶
北固樓改名北顧因幸囘賔亭宴帝故鄉老及迎候者¶
少長數千人各賫錢二千(梁/書)初京城之西有别嶺入江¶
<pb:KR3k0049_WYG_014-6a>¶
高數十丈三靣臨水號曰北固蔡謨起樓其上以置軍¶
實是後崩壊頂猶有小亭登降甚狹及上升之下輦歩¶
進南徐州刺史蕭正義乃廣其路傍施欄楯翌日上幸¶
遂通小輿上悦登望乆之敕曰此嶺不足須固守然京¶
口實乃壯觀乃改曰北顧(南/史)¶
三層陶𢎞景齊永明初于句容之句曲山更築三層樓¶
𢎞景處其上弟子居其中賔客至其下與物遂絶唯一¶
家僮得至其所¶
<pb:KR3k0049_WYG_014-6b>¶
文選襄陽有文選樓金城内刺史院有高齋昭明太子¶
於此齋造文選(襄沔/記)隋煬帝自達廣陵嘗幸昭明文選¶
樓車駕未至先命宫娥數千人昇樓迎侍微風東來宫¶
娥衣被風綽直泊肩項帝觀之色荒愈熾(南部烟/花録)¶
　統志云昭明聚賢士劉孝感庾肩吾徐防江伯操孔¶
　敬通田子悦徐陵王囿孫爍鮑至十餘人號曰高齋¶
　學士著文選於此今有臺址存¶
　南史云庾肩吾初為晉安王國常侍王毎徙鎮肩吾¶
<pb:KR3k0049_WYG_014-7a>¶
　常隨府在雍州被命與劉孝威江伯摇田子悦徐摛¶
　孔鑠等十人抄撰衆籍號高齋學士襄沔記同志云¶
　昭明學士誤¶
清徳後周長孫儉為荆州刺史吏民請為儉建清徳樓¶
立碑頌徳詔許之¶
迷樓隋煬帝至廣陵建迷樓擇下俚稚女居之使衣輕¶
羅單裳倚檻望之勢若飛舉又爇名香於四隅煙氣霏¶
霏常若朝霧未散謂之香霧杜牧之有咏迷樓詩云煬¶
<pb:KR3k0049_WYG_014-7b>¶
帝雷塘路迷蔵有舊樓誰家唱水調明月滿揚州王觀¶
揚州賦云四帳無所兮失迷蔵之樓¶
　迷樓記云浙人項昇能搆宫室先進圖本帝大悦詔¶
　有司營之經嵗而成工巧之極自古無有帝幸之大¶
　喜顧左右曰使真仙遊其中亦當自迷也可目之曰¶
　迷樓后帝幸江都唐帝入京見迷樓曰此皆民膏血¶
　所為乃命焚之經月火不滅(青瑣/高議)¶
　按烟花録以迷樓在江都而牧之王觀皆同劉斧乃¶
<pb:KR3k0049_WYG_014-8a>¶
　妄搆虚詞謂在長安是地里之莫辨也其海山開河¶
　等記可盡信耶¶
　統志云樓在揚州而分注引記中語¶
汜水孔徳紹事竇建徳為中書侍郎嘗草檄毁薄太宗¶
賊平執登汜水樓責曰爾以檄謗我云何對曰犬吠非¶
其主帝怒曰賊乃主耶命壯士捽殞樓下(新/唐)¶
望春初潼水御苑有望春樓韋堅於其下鑿為潭以通¶
漕𤣥宗為昇樓詔羣臣臨觀賜名廣運潭(本/傳)代宗時姚¶
<pb:KR3k0049_WYG_014-8b>¶
南仲上䟽云且王者必據高明燭幽隠先皇所以因龍¶
首而建望春也(本/)¶
望仙上皇正在望仙樓太真同凭欄干立樓上樓前盡¶
珠翠炫轉熒煌照天地(元稹連/昌宫詞)¶
觀風此時上御觀風樓水光山影相參差(津陽/門詩)樓在宫¶
外東北隅屬夾城而連於内前臨馳道周視山川(注/)¶
紅樓安國寺紅樓睿宗在東宫時造元和中廣宣上人¶
住此上有詩名時號為紅樓集(酉陽/雜俎)¶
<pb:KR3k0049_WYG_014-9a>¶
望省崔日知厯職中外恨不居八座及為太常卿於都¶
寺㕔事後起一樓與尚書省相望時人謂之崔公望省¶
樓(國史/纂異)¶
望京浚儀城西門樓本無名唐文宗太和二年節度使¶
令狐綯重修因登臨賦詩曰夷門一鎮五經秋未得朝¶
天未免愁因上此樓望京國便名樓作望京樓(寰宇/記)¶
祈祥劉闢為西川節度使以術家言五福大一舎於蜀¶
乃造大樓以祈祥(新/唐)¶
<pb:KR3k0049_WYG_014-9b>¶
萬巻田𢎞正性忠孝好功名起樓聚書萬餘卷通春秋¶
左氏與賔屬講論終日(本/傳)¶
明月吳興刺史楊傑次公明月樓詩云江南地煖少嚴¶
風九月炎凉正得中溪上玉樓樓上月清光合作水晶¶
宫吳興因此謂之水晶宫(方輿/勝覽)¶
海棠海棠樓李囘出為劍南西川節度使於成都建海¶
棠樓以會僚佐鄭谷詩上國休誇紅艶杏深溪自照緑¶
苔磯一枝低帶流鶯睡數片猶如舞蝶飛¶
<pb:KR3k0049_WYG_014-10a>¶
迎仙髙駢於府第别建道院院有迎仙樓延和閣髙八¶
十尺飾以珠璣金鈿侍女數百皆羽衣霓服和聲度曲¶
擬之鈞天日與吕用之高守一三人授道家法籙談論¶
於其間賔佐罕見其靣(舊/唐)用之以神仙好樓居請駢公¶
廨邸北跨河為迎仙樓其斤斧之聲晝夜不絶費數萬¶
緍半嵗方就自成至敗竟不一遊扄鐍儼然以至灰燼¶
(妖亂/志)¶
齊雲昭宗乾寧三年鳯翔李茂貞欲搆難犯於神京上¶
<pb:KR3k0049_WYG_014-10b>¶
欲幸太原行止渭北華州韓建迎歸郡中上鬱鬱不樂¶
時登城西齊雲眺望明年秋製菩薩蠻詞二首(中朝/故亊)¶
百尺唐主於宫中作百尺樓命衆臣觀之衆皆嘆美蕭¶
儼曰恨樓下無井耳唐主問其故對曰所以不及景陽¶
樓唐主怒貶於舒州(續世/説)木平和尚者南唐保太初徴¶
在闕下常出入禁中他日從上登百尺樓上曰新建此¶
樓制度佳否木平曰尤宜望火上初不喻其㫖居數載¶
木平卒淮甸大擾自夀陽置烽候以應龍安山旦夕上¶
<pb:KR3k0049_WYG_014-11a>¶
多登覽以瞻動静(南/唐)¶
書紅樓王蜀先主所建綵繪華侈初潁川人華洪隨先¶
主入蜀賜姓王名宗侃至是造紅樓城中相率來觀曰¶
看畫紅樓先主以為應華洪之䜟乃誅之(成都古/今記)¶
玳瑁西魏文帝毁東宫造嬪嬙諸院起玳瑁樓¶
散花唐成都有散花樓河東有薫風樓¶
披雲北齊有披雲樓隋有乗雲樓¶
浴日上陽宫有麗春臺浴日樓(韋述兩/京雜記)¶
<pb:KR3k0049_WYG_014-11b>¶
凌雲三十六國有凌霄樓(玉/海)¶
觀風此時新搆觀風樓樓高百尺堆華榱樓南更起聞¶
雞殿神光山影相參差(津陽/門詩)¶
朝日六朝有朝日樓夕月樓(玉/海)¶
萬嵗北齊有萬嵗樓千秋樓¶
逍遥蒲州有逍遥樓唐𤣥宗登樓詩云黄河分地絡飛¶
觀接天津蘇頲和云樓觀分迤邐河山㡬縈紆(文苑/英華)北¶
齊有逍遥樓(玉/海)¶
<pb:KR3k0049_WYG_014-12a>¶
鴛鴦孫逖奉和御製登鴛鴦樓應制詩云玉輦下離宫¶
瓊樓上半&KR0432;(英/莘)北齊有鴛鴦樓鸚鵡樓(玉/海)¶
翡翠崔湜梨園亭子侍宴應制詩云草緑鴛鴦殿花明¶
翡翠樓(英/華)翡翠為樓金作梯誰人獨宿倚門啼(李太/白)¶
七重西域泥婆羅宫中有七重樓覆銅瓦楹棟皆大琲¶
雜寳四隅置銅槽下有金龍口激水仰注槽中¶
七鳯于闐有七鳯樓(五代/史)¶
欄干堕和羅屬國曰陀洹一云耨陀洹俗喜樓居謂為¶
<pb:KR3k0049_WYG_014-12b>¶
欄干(唐書外/夷傳)¶
臨肆李晦為雍州長史私第有樓下臨酒肆其人嘗候¶
晦言曰微賤之人雖則禮所不及然家有長幼不欲外¶
人窺之家逼明公之樓出入非便請從此辭晦即日毁¶
其樓(談賔/録)唐書初晦第起觀閣下臨肆區¶
看街李景讓為御史大夫大臣貴戚有看街樓閣皆泥¶
之畏其紏彈也(金華/子)¶
　　閣¶
<pb:KR3k0049_WYG_014-13a>¶
阿閣黄帝時鳯凰集東園止於阿閣(韓詩/外傳)¶
扈閣黄帝坐於扈閣鳯凰銜書致帝前其中得五始之¶
文(春秋/緯)黄帝坐元扈樓上與大司馬容光臨觀鳯凰之¶
至(河圖録/運法)¶
凌雲凌雲閣秦二世造(漢宫/閣疏)秦二世起雲閣欲與山齊¶
(三輔/故事)秦結雲閣冠南山(東京/賦)乗雲閣而上下(甘泉/賦)¶
石渠石渠閣蕭何造其下礲石為渠以導水若今御溝¶
因為閣名所蔵入關所得秦之圖籍至於成帝又於此¶
<pb:KR3k0049_WYG_014-13b>¶
蔵秘書焉(三輔/黄圖)韋元成甘露中受詔與太子太傅蕭望¶
之及五經諸儒雜論同異於石渠閣條奏以對上親制¶
臨决(傳/)葛龔考天文於蘭閣覽羣言於石渠(反遂/初賦)¶
天祿天祿麒麟蕭何造以蔵秘書處賢才(漢宫/閣䟽)天祿石¶
渠並在未央大殿北以蔵秘書(三輔/故亊)天祿石渠典籍之¶
府(西都/賦)校文之處(西京/賦)天祿閣蔵典籍之所(三輔/黄圖)劉向¶
於成帝之末校書天祿閣專精覃思夜有老人着黄衣¶
植青藜杖登閣而進見向暗中獨坐誦書老父乃吹杖¶
<pb:KR3k0049_WYG_014-14a>¶
端煙燃因以見向説開闢已前向因受五行洪範之文¶
恐辭説繁廣忘之乃裂裳及紳以記其言至曙而去向¶
請問姓名云我是太乙之精天帝聞金夘之子有博學¶
者下而觀焉乃出懐中竹牒有天文地圖之書余畧授¶
子焉至向子歆從向授其術向亦不悟此人焉(拾遺/記)哀¶
帝命子歆嗣父之業乃徙温室中書于天祿閣上歆遂¶
總羣篇撮指要著七畧大凡三萬三千九十卷(隋經/籍志)王¶
莽以符命自立時楊雄校書於天祿閣上治獄使者欲¶
<pb:KR3k0049_WYG_014-14b>¶
收雄雄從閣上自投下幾死莽聞之曰雄素不與事有¶
詔勿問然京師為之語曰惟寂寞自投閣爰清静作符¶
命(漢/書)¶
麒麟天䘵麒麟閣蕭何造以蔵秘書畫賢臣(漢宫/殿疏)宣帝¶
甘露三年二月單于始入朝上思股肱之美乃圖霍光¶
等至蘇武凡十一人於麒麟閣明著中興輔佐列於方¶
叔召虎仲山甫焉(蘇武/傳)¶
白虎未央宫有白虎閣屬車閣(三輔/黄圖)¶
<pb:KR3k0049_WYG_014-15a>¶
延閣孝武建蔵書之䇿置寫書之官注如淳曰劉歆七¶
畧曰外則有太常太史博士之職内則有延閣廣内秘¶
室之府(藝文/志)延閣棧道(淮南/子)結陽城之延閣(蜀都/賦)¶
西閣楊惲觀西閣上畫人指桀紂畫謂樂昌侯王武曰¶
天子過此一二問其過可以得師矣(本/傳)¶
阿閣馬嚴顯宗時拜將軍長史將敕嚴過武庫祭蚩尤¶
帝親御阿閣觀其士衆時人榮之(馬援/傳)周書曰明堂咸¶
有四阿然則閣有四阿謂之阿閣(文選/注)四阿若今四注¶
<pb:KR3k0049_WYG_014-15b>¶
屋古詩阿閣三重階(周禮/注)¶
仁夀明章重儒術四方鉅儒鴻生負笈自逺而至者不¶
可勝算石室蘭臺彌以充積於東觀及仁夀閣集新書¶
校書班固傅毅等典掌焉並依七畧為書部因又編為¶
漢藝文志¶
三閣魏氏采掇遺亡蔵在秘書中外三閣(隋經/籍志)魏鄭黙¶
拜秘書郎中掌中外三閣刪省繁文除其浮穢始制中¶
經(本/傳)陸機表云身登三閣注謂秘書郎掌内外三閣經¶
<pb:KR3k0049_WYG_014-16a>¶
書也晉令曰秘書郎掌三閣經書(文/選)¶
秘閣孝武帝好覽文藝敕著作郎徐廣科秘閣四部見¶
書凡三萬六千卷(續晉/陽秋)陸士衡詩升降秘閣注即尚書¶
省也又曰絜身躋秘閣注秘書省亦為秘閣(文/選)¶
麟趾興和三年詔羣臣於麟趾閣議定新制謂之麟趾¶
格(北/史)封隆之參議麟趾閣新制(上/)¶
凌煙大極宫中有凌煙閣在凝隂殿内功臣閣在凌煙¶
閣南頡利既平置酒于此(韋述兩/京記)貞觀十七年二月二¶
<pb:KR3k0049_WYG_014-16b>¶
十八日詔曰自古皇王褒崇勲徳既勒名于鍾鼎又圖¶
形于丹青是以甘露良佐麟閣著其美建武功臣雲臺¶
紀其跡長孫無忌等二十四人宜酌故實並圖畫凌煙¶
閣庶念切之懐無謝於前載旌賁之義永貽於後昆(㑹/要)¶
河間元王叚志元碑並云圖形戢武閣意凌煙先名戢¶
武後改之爾(金石/録)¶
翔鸞棲鳯大明宫中丹鳯門内正殿曰含元殿夾殿兩¶
閣左曰翔鸞右曰棲鳯閣下即朝堂肺石登聞皷(唐六/典)¶
<pb:KR3k0049_WYG_014-17a>¶
凝暉李淳風上渾天儀皆用銅帝稱善令置於凝暉閣¶
(天文/志)¶
朝元元宗幸温泉宫登朝元閣賦詩(舊/史)天寳初元宗嘗¶
登朝元閣賦詩近臣屬和帝以席豫詩最工因詔曰詩¶
人冠冕也(本/傳)元宗幸驪山登朝元閣命羣臣賦詩正字¶
劉飛詩最清拔特蒙激賞(聞見/記)神之本以朝為大乾之¶
徳以元為髙(孫翊/仁賦)¶
儀仙起草儀仙閣(宋之/問詩)¶
<pb:KR3k0049_WYG_014-17b>¶
滕王滕王者唐髙祖之子武徳中出為洪州刺史喜山¶
水酷愛蝴蝶尤攻書妙音律暇日乗青雀舸遊江漢自¶
選芳渚基址不大高低得宜逺瞰湘雲近枕漢水仍便¶
以王而名閣焉(閣/記)韓愈少時嘗聞江南多登臨之美而¶
滕王閣獨為第一有瓌瑋絶特之稱(閣/記)¶
四香楊國忠用沉香為閣檀香為闌檻麝香乳香篩土¶
為泥飾謂之四香閣春時芍藥盛開聚賔友于閣上禁¶
中沉香亭不侔此壯麗也(天寳/遺亊)¶
<pb:KR3k0049_WYG_014-18a>¶
含薫王元寳起高樓以銀鏤三稜屛風代籬落密置香¶
于水槽香自花鏤中出號含薫閣(清異/録)¶
延和髙駢起延和閣於大㕔之西凡七間高八丈皆飾¶
以珠玉綺窻繡户殆非人工每旦焚名香列異寳以祈¶
王母之降及畢師鐸亂人有登之者於藻井垂蓮之上¶
見二十八字云延和髙閣上干雲小語猶疑太一聞燒¶
盡降真無一事開門迎得畢將軍此近詩祅也(妖亂/志)¶
天册馬氏霸湖南末年天冊閣為天火焚朗州寺此夜¶
<pb:KR3k0049_WYG_014-18b>¶
聞空中呵喝言&KR0158;避天冊閣來也雲中騰沸若千萬人¶
舁荷重物然累日方潭州大矣(宋高/僧傳)¶
昇元開元九年江寧縣瓦棺寺閣西南乆傾因風自正¶
吳順義中改寺為昇元寺閣為昇元閣(龔穎運/厯圖)康仁傑¶
以陳徳誠薦至金陵會羣公旬沐宴昇元閣仁傑造席¶
和登閣詩有雲散便凝千里望日斜長占半城隂之句¶
座皆大驚(南唐/書)南唐書云昇元閣因山為基高可十丈¶
平思閣影半江開寳中王師收復士大夫暨豪民富商¶
<pb:KR3k0049_WYG_014-19a>¶
之家美女少婦避難于其上迨數千人呉越兵舉火焚之¶
哭聲動天一旦而燼(金陵/志)¶
天佑施功宰相栁璨奏西京舊有凌煙閣圖畫國初功¶
臣今遷幸東都尚未崇建四鎮副元帥梁王勲業冠古¶
請近凌煙閣别創一閣圖畫梁王以旌徳業詔曰魏賞¶
彭陽之功别創紀勲之觀齊旌泗水之績乃崇嘉徳之¶
樓式示新規爰從舊典宜令所司於皇城擇善地别造¶
凌煙閣圖寫賜名曰天佑施功之閣(五代/史)¶
<pb:KR3k0049_WYG_014-19b>¶
乗風觀雲臺高閣十四間乗風觀閣十二間(洛陽/地記)¶
臨波紫微宫有臨波閣閶闔閣(東京/記)¶
飛閣周廬千列徼道綺錯輦路經營蘭除飛閣(張平子/西都賦)¶
(云/)閶門何峨峨飛閣跨通波(陸機樂/府詩)飛閣纓紅帶¶
　　閤¶
閤閤門傍户也(説/文)小閨謂之閤(爾/雅)¶
東閤公孫𢎞開東閤以延賢人注師古曰閤小門也東¶
向開之避當門引賔客以别於掾史官屬(本/傳)公孫𢎞至¶
<pb:KR3k0049_WYG_014-20a>¶
丞相開東閤延賢人與謀議朝覲奏事因言國家便宜¶
上令助等與大臣辨論中外相應以義理之文(嚴助/傳)薛¶
宣謂朱雲曰留我東閤可以觀四方竒士(雲/傳)¶
黄閤太尉公有黄閤主簿録省衆事(讀/志)三公黄閤前此¶
無其義禮記士韠與天子同公侯大夫則異鄭元注云¶
士賤與君同不嫌也夫朱門洞開當陽之正色也三公¶
之與天子禮秩相亞故黄其閣以示謙漢舊制也(宋/志)陳¶
三公之制開黄閤聼事置鴟吻北齊三公府三門當中¶
<pb:KR3k0049_WYG_014-20b>¶
門黄閤設内屛黄閤主簿掌閤下威儀(通/典)張超與陳公¶
箋云拜黄閤將有日月¶
省閤楊賜拜太尉中平元年被召㑹議詣省閤切諌(後/傳)¶
金光洛陽宫有金光閤青陽閤承休閤朱明閤安樂閤¶
白蔵閤顯仁閤崇明閤章徳閤飛雲閤安世閤長安閤¶
長安有東明閤西華閤紫闥閤(晉宫/閤名)¶
上閤崔光乗歩挽至東西上閤(後魏/書)北齊有西上閤(通/典)¶
宣政之左曰東上閤右曰西上閤(六/典)¶
<pb:KR3k0049_WYG_014-21a>¶
朱華隋姚察授秘書丞敕於朱華閤長參¶
宣光李適擢修文館學士睿宗時待詔宣光閤(本/傳)¶
　　闕¶
闕闕在門兩旁中間闕然為道也(釋/名)闕缺也門兩邉缺¶
然為道也(廣/志)闕觀也古毎門樹兩觀宇其前所以標表¶
宫門也其上可居登之則可逺觀故謂之觀人臣將朝¶
至此則思其所闕故謂之闕其上皆畫雲氣仙靈竒禽¶
恠獸以示四方蒼龍白虎𤣥武朱雀並畫其形(崔豹古/今注)¶
<pb:KR3k0049_WYG_014-21b>¶
象魏大宰正月之吉始和懸治象之法于象魏注鄭司¶
農云闕也䟽周公謂之象魏雉門之外兩觀闕高巍巍¶
然(周/禮)治之見於象者為治象書治象之法者為象魏兩¶
觀之垂治象者為魏闕(易/氏)其上垂法象巍巍髙大謂之¶
象魏使人觀之謂之觀(左莊二十/一正義)¶
舊章魯司鐸火季桓子至御公立于象魏之外命救火¶
者傷人則止財可為也命蔵象魏曰舊章不可亡也(哀/三)¶
過闕下車衛靈公與夫人夜坐聞有車聲轔轔至闕而¶
<pb:KR3k0049_WYG_014-22a>¶
息過闕復有聲公問夫人曰知此為誰夫人曰此蘧伯¶
玉也公曰何以知之夫人曰妾聞禮下公門軾路馬今¶
蘧伯玉賢者也必不以暗昧廢節公令人視之果如所¶
言(列女/傳)¶
魏闕中山公子牟謂瞻子曰身在江海之上心居乎魏¶
闕之下奈何瞻子曰重生重生則利輕中山公子牟曰¶
雖知之未能勝也瞻子曰不能自勝則從神無惡乎不¶
能自勝而强不從者此之謂重傷之人無夀類矣(莊子/讓王)¶
<pb:KR3k0049_WYG_014-22b>¶
冀闕秦孝公築冀闕臨渭水在咸陽西四十里(史記/水經)¶
東門東海郡胊縣始皇立石海上以為東門闕(漢地/理志)¶
東北闕蕭何造未央宫立東闕北闕(高/紀)闗中記曰未央¶
宫東有蒼龍闕北有元武闕(史記/注)東闕名蒼龍北闕名¶
元武秦舊空皆在渭北立東北闕取其便也(索/隠)¶
鳯凰闕建章宫東起别風闕高二十五丈乗高以望逺¶
又於宫門北起圓闕髙二十五丈上有銅鳯凰赤眉賊¶
壊之西京賦云圓闕聳以造天若雙碣之相望是也¶
<pb:KR3k0049_WYG_014-23a>¶
(舊/事)鳯凰闕漢武帝造髙七十丈五尺鳯凰闕一名别風¶
闕(廟/記)長安民俗為鳯凰闕為貞女樓(楊震關/輔古語)闕上有金¶
鳯髙丈餘(黄圖/注)栢梁臺有桐鳯因名鳯闕(三秦/記)¶
嶕嶢嶕嶢闕在圓闕門内二百歩(廟/記)閶闔之内别風嶕¶
嶢(西京/賦)正紫宫於未央表嶢闕於閶闔(上/)¶
過闕下車萬石君過宫門闕必下車趨(漢/書)¶
陵霄陵霄闕始建有鵲巢其上帝以問髙堂隆(魏/志)¶
天闕孫氏無闕大晉南都亦不暇立門闕遂廢(臧榮緒/晉書)¶
<pb:KR3k0049_WYG_014-23b>¶
大興中議者皆言漢司徒義興許彧墓二闕髙壯可徙¶
施之王茂𢎞弗欲後陪乗出宣陽門南望牛頭山兩峯¶
即曰此天闕也豈煩改作帝從之今出宣陽望此山良¶
似闕(丹陽/記)¶
博望孝武太明七年博望梁山立雙闕(宋/書)¶
石闕天監七年正月戊戌作神龍仁獸闕於端門大司¶
馬門外(梁/紀)詔曰昔孫氏青盖南移日不暇給而兩觀莫¶
築懸法無所今禮盛化光役務簡便可營建象闕以表¶
<pb:KR3k0049_WYG_014-24a>¶
舊章於是選匠量功鐫石為闕窮極壯麗冠絶古今竒¶
禽異羽莫不畢備(劉璠/梁典)闕成朝士銘之時陸倕字佐公¶
其文甚佳士流推服侯景作亂焚燒宗廟城郭府寺百¶
無一存尋髙麗等國入貢見其凋殘遂哭於闕下(六朝/事迹)¶
陸倕序曰象闕之制其來已逺春秋設舊章之教禮經¶
垂布憲之文戴記顯㳺觀之言周史書樹闕之夢北荒¶
明月西極流精海市黄金何庭紫貝蒼龍𤣥武之製銅¶
(一作/神)爵鐵鳯之工或以聼窮省寃或以布化懸法或以¶
<pb:KR3k0049_WYG_014-24b>¶
表正王居或以光崇帝里又曰晉假天闕於牛頭宋託¶
逺圖於博望有欺耳目無補憲章乃命審曲直之官選¶
明中之士陳圭置臬瞻星揆地趨以表敬觀而知法物¶
覩雙碣之容民識百重之典銘曰布教方顯浹日初輝¶
色法上圓制模下矩前賔四㑹却背九房北通二轍南¶
凑五方(選/)武帝雅好辭賦獻文章於南闕者相望奉敕¶
與陸倕各製新闕銘(袁峻/傳)¶
石金東南有石井其方百丈上有二石闕在東南靣上¶
<pb:KR3k0049_WYG_014-25a>¶
有罇熊有榜着闕題曰地户西北荒中有二金闕髙百¶
丈金闕銀盤圓五十丈二闕相去百丈上有明月珠徑¶
三丈光照千里中有金階西北入兩闕中名天門(神異/經互)¶
(見天/門)¶
流精崑崙山有三角一正東有墉城金臺玉樓相鮮有¶
流精之闕西王母所治也(十洲/記)崑崙山第九層山形漸¶
狹小下有芝田&KR0525;圃皆數百頃羣仙種耨焉傍有瑶臺¶
一二各廣千歩皆五色玉為臺基最下層有流精闕直¶
<pb:KR3k0049_WYG_014-25b>¶
上四十丈東有風雲雨師闕(拾遺/記)¶
黄金蓬萊方丈瀛洲此三山在海中諸仙人不死藥皆¶
在焉黄金白銀為宫闕(漢/書)¶
紫貝魚鱗屋兮龍堂紫貝闕兮珠宫(楚/辭)王逸曰言河伯¶
所居以貝作闕也¶
華闕樹中天之華闕豐冠山之朱堂(徐都/賦)¶
崇闕豐屋廣夏崇闕百里(徐幹/七喻)¶
朱闕崇墉岡連以嶺屬朱闕巖巖以雙立(魯靈光/殿賦)¶
<pb:KR3k0049_WYG_014-26a>¶
青闕流雲藹青闕皓月鑒丹宫(顔延年直/東宫詩)¶
伊闕昔大禹䟽以通水兩山相對望之若闕伊水歴其¶
間北流故謂之伊闕矣春秋之闕塞焉昭公二十六年¶
趙鞅使女寛守闕塞是也陸機云洛有四闕斯其一焉¶
東巖西嶺並鐫石開軒髙甍架峯西側靈巖下泉流東¶
注入于伊水傅毅洛都賦曰因龍門以暢化開伊闕以¶
達聰(水/經)¶
神闕南康縣歸義山去縣七百里下有石城髙數丈逺¶
<pb:KR3k0049_WYG_014-26b>¶
望嵯峨靈闕騰空故老謂之神闕(鄧徳明/南康記)¶
桂蒲䍧牱郡有桂蒲闕(漢/書)¶
雙闕長安城西有雙闕上有雙銅雀一鳴五榖豐再鳴¶
五榖熟(古/歌)¶
百常表以百常之闕圜以萬雉之城(七/命)建此百常興兹¶
雙起(陸倕石/闕銘)¶
熛闕左欃槍而右𤣥㝠兮前熛闕而後應門(甘泉/賦)¶
　　觀¶
<pb:KR3k0049_WYG_014-27a>¶
上蘭校獵上蘭(元后/傳)望舒彌轡翼乎徐至於上蘭(羽/賦)獵¶
陳虎旅於飛亷正壘壁乎上蘭(西京/賦)上林有上蘭觀(黄/圖)¶
鳷鵲蹷石闗歴封巒過鳷鵲望露寒注張揖曰此四觀¶
建元中作在雲陽甘泉宫外(上林/賦)建元中作石闗封巒¶
鳷鵲觀(黄/圖)楊雄云近則有洪涯儲胥逺則有石闗封巒¶
鳷鵲露寒棠梨等觀又有髙華白虎温徳相思觀(史記/正義)¶
雲陽宫記云宫東北有石門山岡巒糾紛干霄秀出有¶
石巖容數百人上起甘泉觀甘泉賦云封巒石闕弭迤¶
<pb:KR3k0049_WYG_014-27b>¶
乎延屬(黄/圖)¶
龍臺上林賦登龍臺掩細栁注皆觀名三輔故事曰龍¶
臺髙六丈漢時龍見陂中故作此臺¶
豫章集乎豫章之宇注館名黄圖曰上林有豫章觀武¶
帝造在昆明池中亦曰昆明觀(西都/賦)大修昆明池列觀¶
環之(史平/凖書)昔豫章之名宇披元池而特起儀景星於天¶
漢列牛女以雙峙(西征/賦)¶
屬玉甘露二年十二月行幸萯陽宫屬玉觀注晉灼曰¶
<pb:KR3k0049_WYG_014-28a>¶
屬玉水鳥似鵁鶄以名觀也應邵曰宫在鄠秦昭王起¶
(宣/紀)天子乃登屬玉之館厯長楊之榭(西都/賦)¶
平樂東方朔有平樂觀賦(本/傳)明帝至長安迎取飛廉并¶
銅馬置上西門平樂觀(華嶠後/漢書)靈帝時青徐黄巾復起¶
帝自稱無上將軍燿兵於平樂觀(紀/)¶
東觀和帝永元十三年正月帝幸東觀覽書林閲篇籍¶
博選藝術之士以充其官注陸機洛陽記曰在南宫髙¶
闕十二間介於承風觀(紀/)竇章少好學有文章與馬融¶
<pb:KR3k0049_WYG_014-28b>¶
崔爰同好更相推薦永初中學者稱東觀為老氏蔵室¶
道家蓬萊山大僕鄧康薦章入東觀為校書郎注老子¶
為守蔵史復為柱下史四方所記文書皆歸柱下言東¶
漢經籍多也蓬萊海中神山為仙府幽經秘籙並皆在¶
焉(本/傳)黄香元和元年肅宗詔詣東觀讀未見書(文/苑)南宫¶
有東觀漢氏圖籍所在有石渠石室延閣廣内蓄之於¶
外府又有御史掌蘭臺秘書及麒麟天祿二閣蔵之於¶
内禁成帝延熹二年始置秘書監官掌典書古今文字¶
<pb:KR3k0049_WYG_014-29a>¶
考古今同異屬太常(洛陽宫/殿名)髙彪舉考亷為郎中校書¶
東觀因事諷諫數奏賦頌竒文靈帝詔東觀畫彪像以¶
勸學者(文/苑)陽球奏罷鴻都文學曰今太學東觀足以講¶
明聖化願罷鴻都之選以塞天下之謗(酷/吏)東觀儒林之¶
府當講校文藝處定疑難漢時皆名學碩儒乃任其職¶
(吳華/覈傳)後漢東觀蔵書之府亦著作之所當時文學之士¶
使校讎其中故有校書之職(唐百/官志)漢東京圖書悉在東¶
觀多使名儒碩學入直東觀撰述國史謂之著作東觀¶
<pb:KR3k0049_WYG_014-29b>¶
(通/典)¶
白虎建初四年十一月壬戌詔下太常將大夫博士議¶
郎郎官及諸生諸儒會白虎觀講論五經同異使五官¶
中郎將魏應承制問侍中淳于恭奏帝親稱制臨決如¶
孝宣甘露石渠故事作白虎議奏(章/紀)白虎門名於門立¶
觀因以名焉(才鴻/傳注)孝宣會諸儒于石渠元帝集學士於¶
白虎(蔡邕/封事)¶
長樂靈帝時京兆第五永為督軍御史使督幽州百官¶
<pb:KR3k0049_WYG_014-30a>¶
大會祖餞於長樂觀議郎蔡邕等皆賦詩彪獨作箴(髙/彪)¶
鼎中洛陽南宫有承風觀北宫有増喜觀城外有宣陽¶
觀千秋鴻地泉城揚威石樓等觀城外有鼎中觀(洛陽/地記)¶
洛陽西南洛水上有鼎中觀是成王定鼎處(輿地/志)¶
迎風閒宫顯敞雲屋皓旰崇景山之髙基迎清風而立¶
觀(七/啟)迎風觀在鄴(地理/志)¶
總章明帝青龍三年大治洛陽宫築總章觀髙十餘丈¶
建翔鳯於上四年四月置崇文觀召善屬文者充之(魏/志)¶
<pb:KR3k0049_WYG_014-30b>¶
恊律總章之司厚倫正俗崇文成均之職導徳齊禮(王/元)¶
(長曲水/詩序)¶
白爵太子孫和被廢驃騎將軍朱據尚書僕射屈晃率¶
將吏泥頭詣闕請和權登白爵觀見甚惡之(吳/志)¶
鄷明劉曜立大學於長樂宫東簡百姓年二十五以下¶
十三已上五百人選朝賢宿儒明經篤學以教之命起¶
鄷明觀於西宫起凌煙臺於滈池(晉載/記)¶
崇明劉聰時平陽地震崇明觀為池水赤如血赤氣至¶
<pb:KR3k0049_WYG_014-31a>¶
天赤龍奮迅而去(後魏匈/奴傳)¶
戲馬石虎起靈臺九殿女官十有八等又女妓二千為¶
鹵簿皆着紫綸巾蜀錦袴金銀鏤帶五紋織成靴遊於¶
戲馬觀(輿地/志)¶
凌霄太子宣出時石季龍於其後宫升凌霄觀望之笑¶
曰我家父子如是自非天崩地䧟當復何愁但抱子㺯¶
孫日為樂耳(晉載/記)¶
賔遐張駿境内漸平使其將楊宣率衆越流沙伐龜兹¶
<pb:KR3k0049_WYG_014-31b>¶
鄯善於是西域並降鄯善王元孟獻女號曰美人立賔¶
遐觀以處之(本/傳)¶
通天晉孝武帝講孝經於通天觀僕射謝安侍座尚書¶
陸納侍講黄門侍郎謝石吏部侍郎袁宏執經丹陽尹¶
王緄讀句論者榮之(志/)通天觀在舊臺城内宋元嘉中¶
築二十三年更修廣之造景陽樓大壯觀又立鳯光殿¶
醴泉堂建業宫有迎風觀宋大明年起(建康宫/闕簿)¶
揔明明帝泰始六年九月戊寅立揔明觀召學士以充¶
<pb:KR3k0049_WYG_014-32a>¶
之置東觀祭酒訪舉各一人學生二十人分為儒道文¶
史隂陽五部學言隂陽者遂無其人(南/史)王諶領東觀祭¶
酒即明帝所置揔明觀也(齊/傳)¶
臨滄丹陽秣陵縣新亭隴有逺望樓又名勞勞樓宋改¶
為臨滄觀行人分别之所(輿地/志)¶
一柱劉宋臨川王義慶在鎮于羅公洲立觀甚大而惟¶
一柱(渚宫/故事)經從一柱觀出入三休臺(梁劉孝/綽詩)孤城一柱¶
觀落日九江秋(杜甫/詩)東京紫微宫有一柱觀(唐韋述東/京雜記)¶
<pb:KR3k0049_WYG_014-32b>¶
商颷商颷觀在東北十三里籬門亭後亭墩上齊武帝¶
築九日登以晏羣臣(建康宫/闕簿)¶
明月丹陽郡建康縣臺城齊文恵太子治𤣥圃有明月¶
觀婉轉橋徘徊廊圃内作净名精舎(輿地/志)¶
東明髙祖太和十五年五月議改律令於東明觀親折¶
疑獄(後魏/書)¶
崇文周明帝尚學藝内有崇文之觀外重成均之職握¶
素懷鈆重席之士間出於朝廷員冠方領執經(一作/疑)之¶
<pb:KR3k0049_WYG_014-33a>¶
士著録於京邑(北/史)¶
齊雲陳後主令采木湘洲擬造正寢栰至牛渚磯盡而¶
沒既而漁人見栰於海上復起齊雲觀國人歌曰齊雲¶
觀冦來無際畔(本/紀)¶
紫雲乾封元年正月丁丑兖州置紫雲僊鶴萬嵗三觀¶
封巒非煙重輪三寺(舊/紀)¶
望僊武宗會昌三年夏五月作望僊觀于禁中(紀/)¶
玉晨玉晨觀在紫宸殿後(元稹/集)¶
<pb:KR3k0049_WYG_014-33b>¶
髙唐昔者楚襄王與宋玉遊於雲夢之臺望髙唐之觀¶
(宋玉/賦)¶
祈年既表祈年觀復立望仙宫(沈休/文詩)¶
九觀宫中有臨髙陵雲宣曲廣望閬風萬世修齡總章¶
聴訟凡九觀皆髙十六七丈雲母窻日曜之有光(洛陽/記)¶
逸客蜀城有逸客觀(華陽/國志)¶
客觀南嶺東岩北靣有二小山一山有雙石竪立號曰¶
石門一山孤崖特秀上有客觀陟之者逺眺千里(華山/記)¶
<pb:KR3k0049_WYG_014-34a>¶
𤣥珠楊子縣有楊子宫宫中有𤣥珠觀(揚州/記)¶
上清上陽宫有上清觀(東京/雜記)¶
翠觀髙聳南嶺秀出中天翠觀岑青彫閣霞連(七/命)¶
髙昌碣以髙昌崇觀表以建城峻廬岧嶤岑立崔巍巒¶
居(何平/叔賦)北看髙昌邪睨建城(韋仲將景/福殿賦)¶
臨春北齊有臨春觀望秋觀¶
　　庭¶
庭堂下至門謂之庭(玉/海)¶
<pb:KR3k0049_WYG_014-34b>¶
明庭黄帝接萬靈明庭明庭者甘泉也(漢郊/祀志)¶
總街湯有總街之庭(管/子)¶
少庭周王二十三祀庚子朔九州之候咸格于周王在¶
鄷昧爽立于少庭(周書鄷/保解)¶
承明承明金馬著作之庭(西都/賦)¶
殊庭太初元年十二月甲子朔上親禪髙里祠后土臨¶
勃海將㠯望祀蓬萊之屬幾至殊庭焉注師古曰殊庭¶
蓬萊中仙人庭也(郊祀/志)¶
<pb:KR3k0049_WYG_014-35a>¶
商中作建章宫其西則商中數十里如淳曰商中商庭¶
也師古曰商金也於序在秋故謂西方之庭為商庭(上/)¶
　　堂¶
堂古者為堂自半已前虚之謂堂半已後實之為室堂¶
者當也謂當正向陽之屋(玉/海)¶
九尺禮有以髙為貴者天子之堂九尺諸侯七尺大夫¶
五尺士三尺(禮/器)¶
九雉天子堂九雉諸侯七雉伯子男五雉(尚書/大傳)¶
<pb:KR3k0049_WYG_014-35b>¶
縉雲永康縣縉雲堂黄帝錬丹處(宋永初古/今山川記)¶
堯舜堂王者之堂墨子稱堯舜堂髙三尺儒家以為卑¶
下假使之然髙三尺之堂蓂莢生於階下須臨堂察之¶
乃知莢數夫起視堂下之莢孰與懸日厯於扆坐顧輙¶
見之(論/衡)¶
學堂王屋縣有孔子學堂西南七里有石室臨大河水¶
勢湍急五里之間寂無水聲如似聴義(郡國/志)¶
講堂齊桓公宫城西門外有講堂齊宣王立此學也故¶
<pb:KR3k0049_WYG_014-36a>¶
稱為稷下學莒子如齊盟于稷門此也(上/)臨淄城西門¶
外有古講堂其柱猶存齊宣王修文學處也(齊地/記)¶
通雲海人獻龍膏為燈於燕昭王王坐通雲之堂具燈¶
(拾遺/記)¶
黄堂雞陂之側即春申君子為假君之殿也後太守居¶
之以數失火故塗以雌黄遂名黄堂(郡國/志)¶
遺芬漢武息於延凉室卧夢李夫人授帝蘅蕪之香帝¶
驚起而香氣猶着衣枕厯月不歇帝彌思涕乃改延凉¶
<pb:KR3k0049_WYG_014-36b>¶
室為遺芬夢堂(拾遺/記)¶
延清董偃常卧延清之堂設火齊屛風(上/)¶
玉堂文翁立講堂作石室一曰玉堂在城南初堂遇火¶
太守更修立又増二石室(華陽/國志)文翁學堂在城南(益州/記)¶
萬金靈帝起四百尺觀於阿亭道造萬金堂於西園又¶
造南宫玉堂築廣城苑¶
承明袁紹抽戈承明注山陽公載記曰紹等入端門遂¶
於承明堂上格殺中常侍髙望等二人(本/傳)¶
<pb:KR3k0049_WYG_014-37a>¶
愧賢劉聰嘉平三年廷尉陳元達極諌聰怒將斬之聰¶
時幸逍遥園李中堂元達抱堂下樹呌曰臣所言者社¶
稷之計聰免之於是易李中堂為愧賢堂(和苞趙/漢記)¶
靖恭李暠於南門外臨水起堂名曰靖恭堂以議朝政¶
閲武事堂成圖讃自古明王忠臣孝子貞女暠自為序¶
以明鑒戒文武羣寮亦皆圖焉是月白雀翔于靖恭暠¶
頌之(三十國/春秋)¶
聖夀聖夀堂石虎造垂玉佩八百大小鏡二萬枚丁香¶
<pb:KR3k0049_WYG_014-37b>¶
末為泥油瓦四靣垂金鈴一萬枚去鄴三十里(羊頭/山記)¶
清徽孝文南征還洛引見王公侍臣於清徽堂帝曰此¶
堂成來未與王公行宴樂之禮今與諸賢欲無髙而不¶
升無深而不入因之流化渠洗煩池次之凝閒堂帝曰¶
此堂取夫于閒居之義不可縱奢以忘儉自安以忘危¶
故於堂後作茅茨堂謂李冲曰此東曰歩元廡西曰㳺¶
凱廡此座雖無堯舜之君卿當無愧元凱冲對曰臣既¶
遭唐堯之君不敢辭元凱之譽髙祖曰光景垂落朕同¶
<pb:KR3k0049_WYG_014-38a>¶
宗則有載考之義卿等將出無逺何得黙爾徳音即命¶
黄門郎崔光鄴郭雅邢巒崔林等賦詩言志燭至公卿¶
辭髙祖曰在夜載考宗族之義卿等且還朕與諸王宗¶
室欲成此夜飲(魏/書)又詔延四廟之子下逮元孫之胄申¶
宗宴於皇信堂令宗室賦詩又會百寮於宣極堂行飲¶
至策勲之禮(上/)太和十九年十二月甲子見羣臣光極¶
堂(紀/)¶
苗&KR1492;奈林南有石碑一所魏明帝所立也題云苗&KR1492;之¶
<pb:KR3k0049_WYG_014-38b>¶
碑髙祖於碑北作苗&KR1492;堂永安中年莊帝馬射於華林¶
園百官皆來讀碑疑苗字誤國子博士李同軌曰魏明¶
英才世稱三祖公幹等為其羽翼但未知本意如何不¶
得言誤也楊衒之時為奉朝請因即釋曰以蒿覆之故¶
言苖&KR1492;何誤之有衆咸稱善以為得其㫖歸(洛陽伽/藍記)¶
　水經云魏文帝茅&KR1492;堂前有茅&KR1492;碑是黄初中所立¶
　也按衒之魏人親釋苗&KR1492;之義道元謂黄初所立誤¶
　玉海因之書於漢晉之間亦誤矣¶
<pb:KR3k0049_WYG_014-39a>¶
儀賢梁天監六年九月乙亥改閲武堂為徳陽堂聴訟¶
堂為儀賢堂(紀/)¶
水堂齊文襄於鄴東起山池㳺觀時俗眩之孝瑜遂於¶
第作水堂龍舟植幡矟於舟上數集諸弟宴射為樂武¶
成幸其第見而悦之故盛興後園之翫於是貴賤慕斆¶
處處營造(北/齊)¶
徙堂若干恵事母以孝聞周文帝造射堂新成與諸將¶
晏射恵竊歎曰親老矣何時辦此乎周文聞之即日徙¶
<pb:KR3k0049_WYG_014-39b>¶
堂於恵宅(北/史)¶
流霞上元夫人言西王母有六甲之術用之可以逰景¶
雲之宫登流霞之堂(漢武/内傳)¶
光碧崑崙山有光碧之堂西王母所居(十洲/記)¶
流杯馬泉每年刺史三月上旬於此泉起曲水流杯堂¶
引泉水為袚褉之所臨時搆造事竟毁除其流杯堂本¶
在壘城西(襄沔/記)¶
合歡八姨新起合歡堂翔鴻賀燕無由窺萬金酬工不¶
<pb:KR3k0049_WYG_014-40a>¶
肯去矜能恃巧猶嗟咨(鄭嵎津/陽門詩)虢國夫人即貴妃姊也¶
創一堂價費萬金堂成工人徴價之外更邀賞伎之直¶
復受絳羅五千段工者嗤而不顧虢國訝之問其由工¶
曰某生平之能殫於此矣苟不知信願將螻蟻蜥蜴蜂¶
蠆之類數其目而投於堂中使有閒隙得入一物即不¶
論工直也於是又以繒綵珍綺與之天下佳人至今語¶
古事者尚以第行呼諸姨焉(注/)虢國中堂既成召匠汙¶
鏝授二百萬償其值復以金盆二瑟瑟三斗為賞後曽¶
<pb:KR3k0049_WYG_014-40b>¶
有暴風拔樹委其堂上已而視之畧無所傷既撤瓦以¶
觀之皆乗以木瓦其制作精緻皆此類也(明皇/雜録)¶
月堂李林甫於正堂後别創一堂製度彎曲有却月之¶
形名曰月堂木土秀麗精巧當時莫儔也林甫毎欲破¶
滅人家即入月堂精思極慮喜悦而出必不存焉(傳信/記)¶
芸輝元載造芸輝堂於第芸輝香草名也出于闐國其¶
香潔白如玉入土不朽爛舂之為屑以塗其壁故號芸¶
輝而更以沉香為梁棟金銀為户牖(杜陽/編)¶
<pb:KR3k0049_WYG_014-41a>¶
緑野裴度時閹竪擅威天子擁虚器搢紳道䘮度不復¶
有經濟意乃治第東都集賢里午橋作别墅具燠館凉¶
臺號綠野堂激波其下度野服蕭散與白居易劉禹錫¶
為文章把酒窮晝夜相歡不問人間事(本/傳)¶
徳星崔鄲貝州武城人崔氏四世緦麻同爨兄弟六人¶
至三品邠郾鄲凡為禮部五吏部再唐興無有也居光¶
徳里架便齋宣宗聞而歎曰鄲一門孝友可為士族法¶
因題曰徳星堂後京兆民即其里為徳星社(本/傳)¶
<pb:KR3k0049_WYG_014-41b>¶
鏡堂顧彦暉為東川節度使梓州有鏡堂世稱其麗彦¶
暉嘗㑹諸將堂上(唐/書)¶
逺百里堂上逺於百里門庭逺於萬里今歩者一日百¶
里之情通堂上有事十日而君不聞歩者十日千里之¶
情通堂下有事一月而君不聞歩者百日萬里之情通¶
門庭有事期年而君不聞此謂逺於萬里也(管/子)¶
滿堂飲聖人於天下譬如一堂之上也今有滿堂飲酒¶
者一人獨纍然向隅而泣則一堂之人皆不樂矣(説/苑)¶
<pb:KR3k0049_WYG_014-42a>¶
則百洛陽宫有則百堂螽斯堂休徴堂延祿堂仁夀堂¶
綏福堂含芳堂樂日堂椒華堂芳音堂顯成堂承光堂¶
五福堂嘉寧堂堯母堂永光堂長夀堂(晉宫/閣名)承慶堂昌¶
福堂徽音堂嘉徳堂(宫殿/簿)虚徳堂修成堂(宫地/記)¶
湛露三十六國有琨華堂湛露堂後魏有雲母堂九華¶
堂六朝有芳香堂芙蓉堂貞華堂隋有紫霄堂玉華堂¶
延祥襲慶堂芳音堂懐芳堂璧月堂流風崇蘭堂麗景¶
堂鮮雲堂¶
<pb:KR3k0049_WYG_014-42b>¶
谿堂馬摠為鄆曹濮節度觀察使為堂於其居之西北¶
隅號曰谿堂以饗士大夫通上下之志既饗其從事陳¶
曽乃使來請詩曰公作谿堂四通流水淺有蒲蓮深有¶
蒹葦公以賔燕其鼓駭駭公燕谿堂賔校醉飽流有跳¶
魚岸有集鳥谿有薲苽有龜有魚公在中流右詩左書¶
(韓/集)¶
　　宅¶
宅宅擇也言擇所處而營之也(釋/名)宅人所託也(説/文)宅亦¶
<pb:KR3k0049_WYG_014-43a>¶
曰第言有甲乙之次第也一曰出不由里門靣大道者¶
名曰第爵雖列侯食邑不滿萬户不得作第其舎在里¶
中皆不稱第(初學/記)¶
斵礱趙文子為室斵其椽而礱之張老夕焉而見之曰¶
天子之室斵其椽而礱之加密石焉諸侯礱之大夫斵¶
之士首之備其物義也從其等禮也今子貴而忘義富¶
而忘禮吾懼不免文子歸令之勿礱也匠人請皆斵之¶
文子曰止為後世之見之也其斵者仁者之為也其礱¶
<pb:KR3k0049_WYG_014-43b>¶
者不仁者之為也(晉/語)¶
輪奐晉獻文子成室晉大夫發焉張老曰美哉輪焉美¶
哉奐焉歌於斯哭於斯聚國族於斯文子曰武也得歌¶
於斯哭於斯聚國族於斯是全要領以從先大夫於九¶
京也北靣再拜稽首君子謂之善頌善禱(禮檀/弓)¶
美室宋向戌來聘見孟獻子尤其室曰子有令聞而美¶
其室非所望也對曰我在晉吾兄為之毁之重勞且不¶
敢間(襄十/五)¶
<pb:KR3k0049_WYG_014-44a>¶
爽塏初景公欲更晏子之宅曰子之宅近市湫隘囂塵¶
不可以居請更諸爽塏者辭曰君之先臣容焉臣不足¶
以嗣之於臣侈矣且小人近市朝夕得所求小人之利¶
也敢煩里旅及晏子如晉公更其宅反則成矣既拜乃¶
毁之而為里室皆如其舊則使宅人反之且諺曰非宅¶
是卜惟鄰是卜二三于先卜鄰矣違卜不祥君子不犯¶
非禮小人不犯不祥古之制也吾敢違諸乎卒復其舊¶
宅(左昭/三)¶
<pb:KR3k0049_WYG_014-44b>¶
東益哀公問於孔子曰寡人聞東益宅不祥信有之乎¶
孔子曰不祥有五而東益不與焉夫捐人而自益身之¶
不祥也棄老而取幼家之不祥也舎賢而任不肖國之¶
不祥也老者不教㓜者不學俗之不祥也聖人伏匿愚¶
者擅權天下不祥也不祥有五東益不與焉(家/語)¶
西益哀公欲西益宅史争之以為西益宅不祥哀公作¶
色而怒左右數諌不聴乃以問其傅宰折雎曰吾欲益¶
宅而史以為不祥子以為何如宰折雎曰天下有三不¶
<pb:KR3k0049_WYG_014-45a>¶
祥西益宅不與焉哀公大説而喜頃復問曰何謂三不¶
祥對曰不行禮義一不祥也嗜慾無止二不祥也不聴¶
彊諌三不祥也哀公黙然深念憤然自反遂不西益宅¶
(淮南/人門)風俗通曰宅不西益俗以西者為上上益宅者妨¶
家長也原其所以西益者禮記曰南向北向西方為上¶
爾雅曰西南隅謂之奥尊長之處乎不西益者恐動摇¶
之耳審西益有害増廣三靣豈能獨吉乎¶
土木勝人知襄子為室美士茁夕焉知伯曰室美夫對¶
<pb:KR3k0049_WYG_014-45b>¶
曰美則美矣抑臣亦有懼也志有之曰髙山峻原不生¶
草木松栢之地其土不肥今土木勝臣懼其不安人也¶
室成三年而知氏亡(晉/語)¶
木生髙陽魋將為室問匠人匠人對曰未可也木尚生¶
加塗其上必將撓以生材任重塗今雖成後必敗髙陽¶
魋曰不然夫木枯則益勁塗乾則益輕以勁材任輕塗¶
今雖惡後必善匠人窮於辭無以對受令而為室其始¶
成竘然善也而後果敗¶
<pb:KR3k0049_WYG_014-46a>¶
開第齊威王養士稷門之下自淳于髠以下七十餘人¶
髙者為列大夫為開第康莊之衢髙門大屋尊寵之(史/記)¶
窮僻蕭何買田宅必居窮僻處為家不治垣屋曰令後¶
世賢師吾儉不賢毋為勢家所奪(本/傳)¶
北第漢書曰夏侯嬰以太僕事恵帝恵帝及髙后徳嬰¶
之脱孝恵魯元於下邑間也乃賜嬰北第一區曰近我¶
以尊異之師古曰北第者近北闕之第故張衡西京賦¶
云北闕甲第當道直啟¶
<pb:KR3k0049_WYG_014-46b>¶
壊孔子宅魯恭王初好治宫室壊孔子舊宅以廣其宫¶
聞鐘磬琴瑟之聲遂不敢復壊於室壁中得古文經傳¶
(漢本/傳)¶
傳舎平恩侯許伯入第盖寛饒賀之酒酣仰屋而嘆曰¶
美哉然富貴無常忽則易人此如傳舎所閲多矣惟謹¶
慎為可乆君侯可不戒哉(本/傳)¶
治第霍去病為票騎將軍上為治第令視之對曰匈奴¶
不滅無以家為也由此上益重愛之(前/漢)¶
<pb:KR3k0049_WYG_014-47a>¶
膏腴田蚡為丞相嘗請考工地欲以益宅上怒曰何不¶
遂取武庫治宅甲諸第田園極膏腴前堂羅鐘皷立曲¶
㫋後房婦女以百數(上/)¶
塞咎董宣為北海太守大姓公孫舟造起大宅工占之¶
曰宅當出一䘮舟使子取行人殺之以塞咎宣收舟考¶
殺之(陳留耆/舊傳)¶
對宇襄陽城東南有白沙曲龐士元居漢之隂司馬徳¶
操宅洲之陽隔魚梁洲望衡對宇懽情自接每至相思¶
<pb:KR3k0049_WYG_014-47b>¶
則褰裳渉水豈待還桂柂於千里貢深心於永思哉(水/經)¶
(輿地/志)¶
表閭晉永興中鎮南將軍劉𢎞至隆中觀亮故宅立碣¶
表閭命太傅掾犍為李興為文(蜀/記)¶
與兄裴楷營新宅基宇甚麗當移住與兄共逰行牀帳¶
儼然櫺軒踈朗兄心甚願之而口不言楷心知其意便¶
使兄住(别/傳)楷嘗營别宅從兄衍見而悦之即以宅與衍¶
(晉/書)¶
<pb:KR3k0049_WYG_014-48a>¶
起宅太過王濬字士治恢廓有大志嘗起宅開門前路¶
廣數十歩人或謂之太過濬曰吾欲使可容長㦸幡旗¶
衆咸笑之濬曰陳勝有言燕雀安知鴻鵠之志(晉/書)¶
宅相魏舒字陽元㓜䘮父母為外祖甯氏所養甯氏起¶
宅相者云當出貴外甥祖父母以魏氏甥小而慧意謂¶
應之舒荅曰當為外家成宅相(晉/書)¶
侵併廷尉張闓住在小市將奪左右近宅以廣其居乃¶
私作都門早閉晏開人多患之訟於州府皆不見省會¶
<pb:KR3k0049_WYG_014-48b>¶
賀循出至破岡連名詣循質之循曰見張廷尉當為言¶
及之闓聞而遽毁其門詣循致謝(上/)¶
草屋孔愉為會稽内史在郡三年營山隂湖南緱山下¶
數畝地為宅草屋數間便棄官居之送資數百萬悉無¶
所取(上/)¶
為營桓𤣥得志常欲以謝安宅為營謝混曰邵伯之仁¶
猶恵及甘棠文静之徳更不保五畝宅耶𤣥聞慙而止¶
(同/上)¶
<pb:KR3k0049_WYG_014-49a>¶
鬼營檀道濟居清溪第二兒夜忽見人來縛已欲呼不¶
得至曉乃解猶見繩痕在此宅先是吳將歩闡所居諺¶
云揚州青是鬼營青溪青揚是也自歩及檀皆被誅(異/&KR0080;)¶
㐫地建業大社西空地東吳時右司馬丁奉宅孫皓殺¶
之流徙其家晉元帝初為僕射周顗宅顗為王敦所害¶
後為冠軍蘇峻宅峻反被誅後為袁悦宅為會稽王道¶
子所親昵縁道子見殺又為章武王司馬秀宅亦以㐫¶
終宋孝武時為雍州刺史臧燾宅質反被殺故宅多空¶
<pb:KR3k0049_WYG_014-49b>¶
地宋吏部尚書王僧綽嘗謂宅無吉㐫請以為第始造¶
未及居為元兇邵所殺(宋書/南史)¶
笑拙顔延之子峻既貴權傾一朝凡所資供延之無所¶
受器服不改宅宇如舊見峻起宅謂曰善為之無令後¶
人笑汝拙也(本/傳)¶
永年孝文因行藥至司空府南見邢巒宅遣使謂巒曰¶
朝行藥至此見卿宅乃住東望徳館情有依然巒對曰¶
陛下移構中原方建無窮之業臣意在於魏昇降寧容¶
<pb:KR3k0049_WYG_014-50a>¶
不務永年之宅帝謂司空穆亮僕射李冲曰巒之此言¶
其意不小也(魏/君)¶
買宅吕僧珍舊宅在市北前有督郵廨鄉人咸勸徙廨¶
以益其宅僧珍怒曰豈可徙官廨以益私宅乎宋季雅¶
罷南康郡市宅居僧珍宅側僧珍問宅價曰一千一百¶
萬恠其貴季雅曰一百萬買宅千萬買鄰(岳/史)¶
賣宅崔慰祖賣宅須四十五萬買者曰寧有减不荅曰¶
誠異韓休伯何容二價買者曰君但賣四十六萬一萬¶
<pb:KR3k0049_WYG_014-50b>¶
見與慰祖曰是豈我心乎(上/)¶
望氣長流解西有梁曹儀同景宗栁儀同慶逺韋儀同¶
叡諸宅並相隣次郭城西門韋叡少時有南陽人蔡郍¶
善望氣相叡宅應出三公刺史貴不可言時叡宅上有¶
草房十間郍宅在城南悉是瓦屋求叡換宅疑而不許¶
叡兩兄闡纂有令聞位望在叡之右鄉里謂此人應班¶
槐梀其後闡纂相繼而終叡奉龍飛遂成宅相簡文徴¶
書既至乃曰此宅望氣之言殆有徴矣(襄沔/記)¶
<pb:KR3k0049_WYG_014-51a>¶
逆旅舎徐勉戒子書曰吾清明門宅西邉既施宣武寺¶
不復方幅意謂亦逆旅舎耳何事須華常怪時人謂是¶
我宅古往今來豪貴繼踵宛其死矣定是誰室(梁/書)¶
同傳舎陽固字敬安元魏世宗末中尉王顯起宅既成¶
集僚屬饗宴酒酣問固曰此宅何如固曰晏嬰湫隘流¶
稱於今豐屋生災著於周易此盖同傳舎耳惟有徳能¶
卒願公勉之顯黙然(北/史)¶
髙壯王椿字元夀叡子也於宅構起㕔事極為髙壯時¶
<pb:KR3k0049_WYG_014-51b>¶
人忽云此乃太原王宅豈是王太原宅椿往為本郡世¶
皆呼為王太原未㡬爾朱榮居椿之宅榮封太原王焉¶
(魏書恩/倖傳)¶
廣營栁夐宇文䕶執政廣營第宅嘗召夐至宅訪以政¶
事夐仰視其堂徐而嘆曰酣酒嗜音峻宇雕墻有一於¶
此未或不亡䕶不悦有識者以為知言(北/史)¶
宅怪長安待賢坊隋北領軍大將軍史萬嵗宅其宅初¶
有鬼怪居者輒死萬嵗不信因即居之夜見人衣冠甚¶
<pb:KR3k0049_WYG_014-52a>¶
偉來就萬嵗萬嵗問其由曰我漢將軍樊噲墓近君居¶
厠常苦穢惡幸移他所必當厚報萬嵗許諾因詰殺生¶
人所由曰各自怖而死非我殺也及掘得骸柩因為改¶
葬後夜又來謝曰君當為將吾必助君後萬嵗為隋將¶
每遇賊便覺鬼助已戰必大㨗(兩京/記)¶
宜人東京宜人坊其半本隋齊王暉宅煬帝愛子初欲¶
盡坊為宅帝問宇文凱曰里名謂何凱曰里名宜人帝¶
曰既號宜人奈何無人可以半為王宅(上/)¶
<pb:KR3k0049_WYG_014-52b>¶
髠栁延夀坊東隅駙馬裴㢲宅髙祖末裴行儉居之自¶
行以前居者輒死自儉卜居有狂僧突入盡髠其庭中¶
大栁樹中有豕走出徑入北隣其家數日暴死盡此宅¶
清宴(上/)¶
辭第隋煬帝在藩舊宅武徳中賜尚書左僕射蕭瑀西¶
為園後瑀子鋭尚襄城公主詔别營主第主辭以姑婦¶
異居有乖禮則因固陳請乃取園地充主第又辭公主¶
棨㦸不欲異門乃併施瑀之院門(長安/志)¶
<pb:KR3k0049_WYG_014-53a>¶
輟材魏徴當朝重臣也所居室宇卑陋太宗欲為營第¶
輒謙讓不受洎徴寢疾太宗將營小殿遂輟其材為造¶
正堂五日而就開元中此堂猶在家人不謹遺火焚之¶
子孫哭臨三日朝士皆赴弔(封氏聞/見記)後裔孫謩相宣宗¶
居舊第焉(長安/志)¶
避惡名明教坊龍興觀西南隅開府宋璟宅南門之東¶
國子司業崔融宅璟造宅悉東西相對不為斜曲以避¶
惡名融奉詔為哀策用思精苦下直馬過其門不覺文¶
<pb:KR3k0049_WYG_014-53b>¶
就而卒(兩京/記)¶
栢梁宗楚客造一宅新成皆是文栢為梁沉香和紅粉¶
以泥壁開則香氣蓬勃磨文石為階砌及地凡客至著¶
靴者行則仰仆楚客被逮昌王推得&KR0141;萬餘貫兄弟配¶
流太平公主就其宅看嘆曰觀其行坐處我等虚生浪¶
死一年追入為鳯閣侍郎景龍中為中書令韋氏之敗¶
被誅(朝野/僉載)¶
崇麗則天以後王侯妃主京城第宅日加崇麗至天寳¶
<pb:KR3k0049_WYG_014-54a>¶
中御史大夫王鉷有罪賜死縣官簿録鉷太平坊宅數¶
日不能遍宅内有自雨亭從簷上飛流四注當夏處之¶
凛若髙秋又有寶鈿井欄不知其價他物稱是(封氏見/聞記)¶
宅氣浮圖泓與張説置永樂東南第一宅有永巷者戒¶
曰此宅西北隅是王地慎勿於此取土越月泓至熟視¶
謂燕公曰此宅氣候忽然索漠甚必恐有取土於西北¶
隅者公與泓偕行至宅西北隅果有取土坑三數坑皆¶
深丈餘泓大驚曰禍事令公富貴一身而已更二十年¶
<pb:KR3k0049_WYG_014-54b>¶
外諸郎君皆不得天年燕公大駭曰填之可乎泓曰客¶
土無氣與地脉不相連今欲填之亦猶人有瘡痏縱以¶
他肉補之終無益也燕公子均垍皆為祿山委任克復¶
後均賜死垍長流之(常侍/言旨)¶
奪宅貴妃姊虢國夫人恩傾一時嘗治第宅棟宇之盛¶
世無與其比所居本韋嗣立舊宅韋氏諸子亭午方偃¶
息於堂廡間忽見一婦人衣黄披衫降自歩輦有侍婢¶
數十笑語自若謂韋氏諸子曰聞此宅欲貨其價幾何¶
<pb:KR3k0049_WYG_014-55a>¶
韋氏降階言曰先人舊廬所未忍捨語未畢有工人數¶
百登兩廂掘其瓦木韋氏諸子既不能制乃率家童挈¶
其琴書委於衢路而自嘆曰不才無為勢家所奪古人¶
之戒將見於今日乎而與韋氏隙地十畝餘其他一無¶
所得(雜/録)¶
勝絶崇仁坊西南隅長寧公主宅既承恩盛加雕飾朱¶
樓綺閣一時勝絶又有山池别院山谷虧蔽勢若自然¶
中宗及韋庶人數逰於此第留連彌日賦詩飲宴上官¶
<pb:KR3k0049_WYG_014-55b>¶
昭容操翰於亭子柱上寫之韋氏敗公主隨夫為外宫¶
初欲出賣木石當二千萬山池别巧仍不為數遂奏為¶
觀詞人名士竟入逰賞(兩京/記)¶
玉盞浮圖泓云長安永寧坊東南是金盞地安邑里西¶
是玉盞地後永寧為王太傅鍔地安邑為馬北平燧地¶
後王馬皆進入官王宅累賜韓令𢎞及史憲誠李戴義¶
等所謂金盞破而成焉馬燧為奉誠園所謂玉盞破而¶
不完也(傳/戴)李吉甫宅泓師謂其地形為玉柸牛僧孺宅¶
<pb:KR3k0049_WYG_014-56a>¶
為金柸云玉柸一破無復全全柸或傷重可完僧孺宅¶
在新昌里本天寶中將作大匠康䛒宅䛒自辨圖阜以¶
其地當出宰相毎命相䛒必引頸望之宅卒為僧孺所¶
得吉甫宅至徳裕貶其家滅矣(盧氏/雜説)¶
　萬花谷引傳載以為僧一行誤又云桑道茂號長安¶
　公卿宅有金盃玉盌之號¶
木妖大厯十四年七月毁元載馬璘劉忠翼之第自天¶
寳中京師堂寢已極宏麗而第宅未甚逾制然衛國公¶
<pb:KR3k0049_WYG_014-56b>¶
李靖廟已為嬖人楊氏&KR0146;矣及安史二逆之後大臣宿¶
將競崇棟宇無界限力窮乃止人謂之木妖而馬璘之¶
堂尤盛計錢二十萬貫他室稱是璘卒於軍以䘮歸京¶
師士庶欲觀之假名於故吏投刺會弔者數十百人故¶
命撤毁之自是京師樓榭之踰制者皆毀(徳宗/實録)肅宗時¶
京都第宅屢經殘毁代宗即位宰輔及朝士當權者爭¶
修第舎頗為煩弊議者以為土木之妖無何皆易其主¶
矣(封氏聞/見記)¶
<pb:KR3k0049_WYG_014-57a>¶
修築郭子儀所居宅内諸院往來乗車馬僮客於大門¶
出入各不識詞人梁鍠嘗賦詩云堂髙凴上望宅廣乗¶
車行盖此之謂郭令曽將出見修宅者謂曰好築此墻¶
勿令不牢築者釋錘而對曰數十年來京城達官家墻¶
皆是某所築祇見人自改換墻今見在郭令聞之愴然¶
動心遂入奏其事因固請老(封氏見/聞録)¶
鬻業蕭復字履初為太子僕廣徳中連嵗不稔榖價翔¶
貴家貧將鬻昭應别業時宰相王縉聞其林泉之美心¶
<pb:KR3k0049_WYG_014-57b>¶
欲之乃使弟紘誘焉曰足下之才固宜居右職如以别¶
業奉家兄當以要地處矣復對曰僕以家貧而鬻舊業¶
將以拯濟孀㓜耳儻以易美職於身令門内凍餒非鄙¶
夫之心也縉憾之乃罷復官沉廢數年復處之自若(舊/唐)¶
儉徳韓滉性持節儉居處薄陋才蔽風雨弟泳嘗於里¶
宅増修廊宇滉自江南至即命撤去之曰先公容焉吾¶
輩奉之常恐失墜所有摧圮葺之則已豈敢改作以傷¶
儉徳(舊唐/書)¶
<pb:KR3k0049_WYG_014-58a>¶
履道白樂天得楊慿宅竹木池館有林泉之致因為池¶
上篇曰都門風水土木之勝在東南東南之勝在履道¶
里其宅有池水可泛舟樂天毎命賔客繞船以百十油¶
囊沉水中隨船而行一物盡則左右又取之蔵盤筵于¶
水底也(宋景文雞跖/及窮齒記)¶
不奉權貴楊損家新昌里與路巖第接巖方為相欲易¶
其廐以廣第損族仕者十餘人議曰家世盛衰係權者¶
喜怒不可拒損曰今尺寸土皆先人舊貲非吾等所有¶
<pb:KR3k0049_WYG_014-58b>¶
安可奉權臣耶窮達命也卒不與(唐/書)¶
居寢鬱然楊行密嘗在楚州登城見王茂章營第曰天¶
下未定而茂章居寢鬰然渠肯為我忘身乎茂章遽毁¶
損(上/)¶
宅泣顧全武於越中廣捜楩楠建宅甚宏壯畢工之際¶
梁棟皆出水户牖漬濕竟不得入斯屋而卒人謂之宅¶
泣(葆光/録)¶
侵居楊玢仕蜀至顯官隨王衍歸後唐以老致仕歸長¶
<pb:KR3k0049_WYG_014-59a>¶
安舊居多為鄰里侵占子弟欲詣府訢其事玢批狀尾¶
云四隣侵我我從伊畢竟須思未有時試上含元殿基¶
望秋風衰草正離離子弟不敢復言(談/苑)¶
華麗孟知祥至蜀時魏王繼岌滅王衍尚駐於府舎知¶
祥乃舘於徐延璚之第延璚即衍之舅衍嘗幸其第悦¶
其華麗於壁上書孟字以戱之盖蜀中以孟為不任故¶
也延璚以紅紗籠之知祥見而笑曰踈狂霸竪亦預知¶
與我為代知我居此耶(蜀檮/杌)¶
<pb:KR3k0049_WYG_014-59b>¶
三不得宋神宗時丞相陳升之治第於&KR0243;州極為宏壯¶
綿亘數百歩宅成升之已疾甚唯肩輿一登西樓而已¶
人謂之三不得居不得賣不得修不得(筆/談)¶
兩枝梁理宗時丞相崔與之歸蜀建第甚麗里有豪商¶
李姓者亦從而效之即用崔府匠人規制落成崔往觀¶
之歸召匠問曰汝與某建宅固佳但少兩枝梁耳匠曰¶
此一依相府規模者崔曰一枝是沒思量一枝是沒酌¶
量當時以資談笑(夷堅/續志)¶
<pb:KR3k0049_WYG_014-60a>¶
四事人之有宅東閣延賢南軒引景北牖招風西櫺映¶
月主人端居中霤以收四事之用焉(蕭琛難/神滅論)¶
宅宜凡宅東下西髙富貴雄豪前髙後下絶無門户後¶
髙前下多有牛馬凡宅地欲平坦名曰梁地後髙前下¶
名曰晉地居之並吉南髙北下名曰魯土居之富貴當¶
出賢人前髙後下名曰楚土居之凶四靣髙中央下名¶
曰衛土居之先富後貧(宅/經)¶
宅無吉㐫設為三公之宅而命愚人居之必不為三公¶
<pb:KR3k0049_WYG_014-60b>¶
可知也夫夀夭之不可求甚於貴賤然則擇百年之宫¶
而望殤子之夀處孤另之地以速彭祖之夭必不幾矣¶
然則果無宅也是性命自然不可求矣(嵇康/論)¶
　　亭¶
停集亭停也人所停集也(釋/名)¶
寓望春秋國語有寓望謂今亭也民所安定也亭有樓¶
從髙省丁聲也漢家因秦大率十里一亭亭留也今語¶
有亭待盖行旅宿食之所舘也亭亦平也民有訟諍吏¶
<pb:KR3k0049_WYG_014-61a>¶
留辦處勿失其正也(風俗/通)¶
萬嵗武帝元封元年幸緱氏登太室聞山呼萬嵗聲者¶
三故立萬嵗亭(漢/書)曲城齊城東有萬嵗水水北有萬嵗¶
亭(三齊/畧記)夏門亭長注洛陽北靣西頭門外有萬夀亭(後/李)¶
(固/傳)¶
千秋建武元年四月行至鄗命有司設壇場於鄗南千¶
秋亭五成陌(光武/紀)常山國髙邑故鄗光武更名(郡國/志)惟¶
元康二年三月壬寅弱子生五月之長安壬寅次於新¶
<pb:KR3k0049_WYG_014-61b>¶
安之千秋亭甲辰而弱子夭乙巳瘞於亭東(潘岳傷/弱子序)亭¶
有千秋之號子無七旬之期(西征/賦)謝靈運與王𢎞之諸¶
人出千秋亭飲酒倮身大呼孟顗深不堪遣信相聞靈¶
運大怒曰身自大呼何闗癡人事(南/史)¶
雒陽巡守獵還公卿以下陳雒陽亭前街上乗輿到公¶
卿以下拜天子下車公卿識顔色然後還宫(獨/斷)洛陽二¶
十四街街一亭十二城門門一亭(漢官/典職)十里一亭十亭¶
一鄉(漢百/官志)十里一亭有亭長亭後五里一郵郵相去二¶
<pb:KR3k0049_WYG_014-62a>¶
里半司姦盜亭長持更板以劾賊索繩以執賊(後百/官志)十¶
里五里長亭短亭言十里一長亭五里一短亭(白/帖)¶
蕪蔞王郎起光武自薊東南馳晨夜草舎至饒陽蕪蔞¶
亭時天寒烈衆皆饑疲馮異上豆粥(本/傳)¶
鵲巢蒼梧廣信女子蘇娥行宿髙安鵲巢亭為亭長龔¶
夀所殺及婢致富取其財物埋致樓下交阯刺史周敞¶
行部宿亭覺夀姦罪奏之殺夀(謝承後/漢書)列異傳云鵠奔¶
亭捜神記方掘其户時有雙鵠來奔其亭故名鵠奔文¶
<pb:KR3k0049_WYG_014-62b>¶
選江淹書鴻亭之鬼無恨於灰骨¶
冠盖襄陽南二十里冠盖山下有冠盖亭後漢靈帝末¶
天下大亂嘗有去官及見居職四郡守七都尉二卿兩¶
侍中一黄門二侍郎三尚書六刺史二十長史劉表以¶
其豪盛乃題其山道口亭刋石銘之曰峨峨南岳烈烈¶
離明實敷俊义君子以生唯此君子作漢之英徳為龍¶
光聲化鶴鳴此碑永嘉中為人毁壞(圖/經)¶
隴亭楚煜為天水太守之官與故太守喪會於隴亭堂¶
<pb:KR3k0049_WYG_014-63a>¶
吏移喪避煜煜讓坐於正堂闗西稱之(張璠/漢記)¶
夕陽董卓得何進私召將兵入朝又以脅太后太后使¶
諌議大夫种邵宜往止之卓不受使其軍士以兵脅邵¶
邵怒稱詔叱之軍士皆披遂前質責卓卓辭屈乃還軍¶
夕陽亭(通/鑑)武帝以賈充鎮闗中將之鎮百寮餞于夕陽¶
亭(晉/書)¶
思賢徐孺子墓在郡南十四里曰白杜亭吳嘉禾中太¶
守長沙徐熈於墓&KR0940;種松太守南陽謝景於墓側立碑¶
<pb:KR3k0049_WYG_014-63b>¶
永安中太守梁夏侯嵩於碑邉立思賢亭松碑亭今並¶
在松大合抱亭世世修治至今之謝君亭(豫章/記)¶
白樓江夏太守宋輔於重山南白樓亭立學教授沛國¶
桓儼避地至會稽聞陳業賢而往候之不見臨去入交¶
州留書繫白樓亭柱而别(會稽/記)重山西大夫文種之所¶
葬也山上有白樓亭亭本山下縣令殷朗移置今處沛¶
國桓儼避地會稽聞陳業履行髙潔往候不見儼後浮¶
海南入交州臨去遺書與業不因行李繫白樓亭柱而¶
<pb:KR3k0049_WYG_014-64a>¶
去升陟逺望山湖滿目也(水經/注)孫興公許𤣥度共在白¶
樓亭共商畧先往名達林公既非所闗聴訖云二賢故¶
自有才情(世/説)亭在山隂臨流映壑也(會稽/記)¶
新亭過江諸人每至美日輒相邀新亭藉卉飲宴周侯¶
中坐而嘆曰風景不殊正自有山河之異皆相視流淚¶
唯王丞相愀然變色曰當共戮力王室克復神州何至¶
作楚囚相對泣耶及簡文崩桓温入赴山陵(晉書/傳)止新¶
亭大陳兵衛將移晉室呼謝安王坦之欲於坐害之(文/章)¶
<pb:KR3k0049_WYG_014-64b>¶
(志/)王惶遽問謝曰當作何計謝神意不變謂文度曰晉¶
祚將亡在此一行相與俱前王之恐狀轉見於色謝之¶
寛容愈表於貎(世/説)舉目徧厯温左右衛士謂温曰安聞¶
諸侯有道守在四鄰明公何有壁間著阿堵輩温笑曰¶
正自不能不爾於是矜莊之心頓盡命部左右促燕行¶
觴笑語移日(文章/志)王謝舊齊名於此始判優劣(世/説)¶
冶亭袁宏字彦伯謝安賞其機捷辨速自吏部郎出為¶
東陽郡乃祖之於冶亭時賢皆集安欲卒迫試之執手¶
<pb:KR3k0049_WYG_014-65a>¶
將别顧左右取一扇而贈之宏應聲荅曰輒當奉揚仁¶
風慰彼黎庶合坐歎其敏㨗(續晉/陽秋)¶
征虜支道林還東時賢並送於征虜亭蔡子叔前至坐¶
近林公謝萬石後來坐小逺蔡暫起謝移就其處蔡還¶
見謝在焉因合褥舉謝擲地自復坐謝冠幘傾脱乃徐¶
起振衣就席神意甚平不覺瞋沮坐定謂蔡曰卿竒人¶
殆壊我靣蔡荅曰我本不為卿靣作計其後二人俱不¶
介意(世/説)京師三亭新亭吳舊亭也故基淪毁隆安中丹¶
<pb:KR3k0049_WYG_014-65b>¶
陽尹司馬恢移創今地謝石創征虜亭三吳縉紳創冶¶
亭並太元中(丹陽/記)¶
錢唐褚公於章安令遷太尉記室叅軍名字已顯而位¶
微人未多識公東出乗估客船送故吏數人投錢唐亭¶
住爾時吳興沈充為縣令當送客過浙江客出亭吏驅¶
公移牛屋下潮水至沈令起彷徨問牛屋中是何物人¶
吏云昨有一傖父來寄亭中有尊貴客權移之令有酒¶
色因遥問傖父欲食䴵不姓何等可共語褚因舉手答¶
<pb:KR3k0049_WYG_014-66a>¶
曰身是章安令禇某乆承公名令於是大遽不敢移公¶
便於牛屋下修刺詣公更宰殺為饌具於公前鞭撻亭¶
吏欲以謝慙公與之酌宴言色無異狀如不覺令送公¶
至界(世/説)¶
金昌禇太傅初渡江嘗入東至金昌亭吳中豪右燕集¶
亭中禇公雖素有重名於時造次不相識别敕左右多¶
與茗汁少箸粽汁盡輒益使終不得食禇公飲訖徐舉¶
手共語云禇季野於是四坐驚散無不狼狽(世/説)孔甯子¶
<pb:KR3k0049_WYG_014-66b>¶
與王華並有富貴之願自徐羡之等秉權日夜搆之於¶
太祖甯子嘗東歸至金昌亭左右欲泊舡甯子命去之¶
曰此弑君亭不可泊也(宋/書)羡之等謀廢少帝幽於吳郡¶
使中書舎人邢安泰弑帝於金昌亭(紀/)余尋師求入經¶
吳行達昌門忽覩斯亭傍川帶河其榜題曰金昌訪之¶
耆老曰昔買臣仕漢還為會稽内史而逢其迎吏逆旅¶
比舍與買臣争席買臣出其印綬羣吏慚服自裁因事¶
建亭號曰金傷失其字義耳(謝歆金昌/亭詩叙)¶
<pb:KR3k0049_WYG_014-67a>¶
蘭亭王羲之初渡江會稽有佳山水名士多居之與孫¶
綽許詢謝尚支遁等宴集於山隂之蘭亭(王隠/晉書)湖口有¶
亭號曰蘭亭亦曰蘭上里太守王羲之謝安兄弟數往¶
造焉吳都太守謝朂封蘭亭侯盖取此亭以為封號也¶
太守王廙之移亭在水中晉司空何無忌之臨郡也起¶
髙於山椒極髙盡眺矣(水經/注)¶
神告徐苗字叔胄髙密淳于人也曽因事行至感靈亭¶
有神人告亭欲崩苗出亭崩得免(王隱/晉書)¶
<pb:KR3k0049_WYG_014-67b>¶
風亭徐湛之為廣陵郡守善為政威恵並行廣陵城舊¶
有髙樓湛之更加修整更加風亭月觀吹臺琴室果竹¶
繁茂花藥成行(宋/書)¶
夢謝白樂天詩夢謝亭古傳名謝歌妓樓新道姓蘇杭¶
州靈隠寺山上有一謝亭即杜明浦夢謝靈運之所因¶
名客兒也(本/集)謝靈運會稽人世不宜子息乃於錢唐杜¶
明師舎寄養師是夜夢有賢人相訪及曉見靈運至後¶
因以名亭(晏殊/類要)¶
<pb:KR3k0049_WYG_014-68a>¶
九曲景龍三年九月壬戌幸九曲亭宴侍臣學士(唐舊/紀)¶
臨渭四年三月甲寅幸臨渭亭修禊飲(上/)¶
含象開元中拜張説等十八人為學士於東都上陽宫¶
含象亭圖寫御贊述之(翰林/鑑事)¶
沈香𤣥宗坐沉香亭意有所感欲得李白為樂章召入¶
而白已醉左右以水頮靣稍解援筆成清平調三章婉¶
麗精切末章云解釋春風無限恨沉香亭北倚闌干(唐/書)¶
(松忩/雜録)長慶四年敬宗初嗣位九月丁未波斯大商李蘇¶
<pb:KR3k0049_WYG_014-68b>¶
沙進沉香亭子材拾遺李漢諌云沉香為亭子不異瑶¶
臺瓊室上怒優容之(舊/紀)¶
振旅天寶八載於開逺門外作振旅亭以待兵還(譚賔/録)¶
白雲太白山有隠士郭休字退夫有運氣絶粒之術於¶
山中建茅屋百餘間有白雲亭錬丹洞注易亭修真亭¶
朝𤣥壇集神閣每於白雲亭與賔客看山禽野獸即以¶
槌擊一鐵片子其聲清響山中鳥獸聞之集於亭下呼¶
為喚鐵(天寳/遺事)白雲亭在縣西南旁對千越亭而峙焉跨¶
<pb:KR3k0049_WYG_014-69a>¶
古城之危瞰長江之深隋州刺史劉長卿題詩曰孤城¶
上與白雲齊因以白雲為名(鄱陽/記)¶
三癸代宗時顔真卿由吉州司馬遷撫湖二州刺史於¶
烏程杼山立三癸亭時癸年癸月癸日故名¶
望春代宗嘉誠公主貞元元年下嫁魏博節度使田緒¶
徳宗幸望春亭臨餞(新/唐)南北望春亭在禁苑東南髙原¶
之上(長安/志)¶
太液大和四年七月文宗於太液亭召翰林學士鄭覃¶
<pb:KR3k0049_WYG_014-69b>¶
已下對賜錦綵(實/録)元稹詩網索兩臨太液池注網索在¶
太液上學士侯對於此¶
彩霞文宗太和九年二月發神策軍一千五百人修淘¶
曲江如諸司有力要於曲江置亭舘者宜給與閒地七¶
月敕造紫雲樓彩霞亭於曲江芙蓉園北垣十月内出¶
曲江新造紫雲樓彩霞亭額左軍仇士良以百戯於銀¶
臺門迎之時鄭注言秦中有災宜興土功厭之乃濬昆¶
明曲江二池上好為詩毎誦杜甫曲江行云江頭宫殿¶
<pb:KR3k0049_WYG_014-70a>¶
鏁千門細栁新蒲為誰緑乃知天寶已前曲江四岸皆¶
有行宫臺殿百司廨署思復昇平故事故為樓殿以壯¶
之(舊紀/㑹要)¶
　合璧事類引孔帖云天寳時詔兩神䇿治曲江昆明¶
　作彩霞亭詔公卿得列舎堤上鄭若庸類雋引天寶¶
　遺事天寳時云云俱誤¶
精思李徳裕所居安邑里第有院號起草亭曰精思每¶
計大事則處其中雖左右侍御不得豫(本/傳)¶
<pb:KR3k0049_WYG_014-70b>¶
含春宣宗召學士令狐綯夜對含春亭燭盡以金蓮華¶
炬送歸院(統/志)本傳止云夜對禁中¶
白檀李絳子璋為宣州觀察使楊收造白檀香亭子初¶
成㑹親賔觀之先是璋潛遣人度其廣袤織成地毯其¶
日獻之及收敗璋亦從坐(杜陽/編)¶
休休司空圖本居中條山上官谷有先人田遂隠不出¶
作亭觀素室悉圖唐興節士文人名亭曰休休作文以¶
見志曰休美也既休而美具故量才一宜休瑞入二宜¶
<pb:KR3k0049_WYG_014-71a>¶
休耄而瞶三宜休又少也惰長也率老也迂三者非為¶
時用則又宜休因自目為耐辱居士(新/唐)¶
半隠王龜字大年常以光福第賔客多更住永達里林¶
木窮僻構半隠亭以自適(唐/書)¶
野春武陵儒生苖彤事園池以接賔客有野春亭者雜¶
植山花五色錯列(清異/録)¶
天繪昭州瘴毒地靣山水頗清婉郡圃有亭名天繪郡¶
守李丕以同金年號欲更之有范滋者為易名清暉後¶
<pb:KR3k0049_WYG_014-71b>¶
李視積壤中有片石載邱濬所作記畧云子擇勝地構¶
此亭名曰天繪取其景物自然也後某年月日當有俗¶
子易名清暉者可為一笑考命名之日不差(夷堅/志)¶
草𤣥揚雄宅後置寶園寺今為宫亭有墨池在焉(成都/記)¶
子雲南陽諸葛廬西蜀子雲亭孔子云何陋之有(劉禹/錫陋)¶
(室/銘)¶
勞勞江寧縣南十五里有勞勞亭古送别之所太白詩¶
金陵勞勞送客堂蔓草離離生道傍古情不盡東流水¶
<pb:KR3k0049_WYG_014-72a>¶
此地悲風愁白楊(本/集)新亭隴有逺望樓一名勞勞樓後¶
為臨滄觀(輿地/志)¶
故人梁栁惲詩汀洲採白蘋日晚江南春洞庭有歸客¶
瀟湘逢故人後因於瀟湘水合處立故人亭¶
千越饒州餘干縣有千越亭前瞰琵琶洲後枕思禪寺¶
林麓森鬰千峯競秀張枯題云扁舟亭下駐煙波十五¶
年逰從此過洲觜露沙人渡淺風稍蔵竹鳥啼多層欄¶
漲水痕猶在古板題詩字已訛况是髙林正圓月可堪¶
<pb:KR3k0049_WYG_014-72b>¶
聞聼異鄉歌(文公/談苑)¶
迎春飛霜殿前日悄悄迎春亭下風颸颸(鄭愚津/陽門詩)¶
四亭頥山有四亭曰綠隂曰西陽曰㺯雲曰卧龍(陸希/聲頥)¶
(山/録)¶
浣花浣花亭臨大江鼈靈檻池(成都/記)¶
稽亭稽亭北瞰大江南望髙岳淹留逺客因以為名焉¶
(潯陽/記)¶
閬風潤州覆舟山有閬風亭(郡國/志)¶
<pb:KR3k0049_WYG_014-73a>¶
金谷東都苑内有金谷亭凝碧池(兩京/新記)¶
九洲東京上陽宫有曜掌亭九洲亭(上/)¶
三京樂城縣三京亭此亭是祖送行人所(永嘉/記)¶
三楓韶州潼溪里有三楓亭(郡國/志)¶
駕霄張鎡字功甫張循王諸孫也園池聲妓服玩之麗¶
甲天下嘗於南湖園作駕霄亭於四古松間以巨鐵絙¶
懸之空半當風月清夜與客梯登之飄摇雲表¶
折疊宋理宗時禁苑漸頺賞荷池宴但張盖設屛扆於¶
<pb:KR3k0049_WYG_014-73b>¶
烈日中董宋臣黙會意不日而成一亭於池傍再宴上¶
大喜未㡬冬月賞梅園又有一亭上意不樂諭宋臣曰¶
前造荷亭朕不為較今復有此半年之間勞民動衆如¶
此宋臣曰此梅亭即前之荷亭也上問其故對曰此乃¶
折卸摺疊之亭上愈稱賞之¶
積功亭為積功民所成也夢築亭者功積成也夢亭壊¶
敗恩澤傷也(夢/書)¶
&KR0034;亭河南密縣有&KR0034;亭急也从弦从心(説/文)¶
<pb:KR3k0049_WYG_014-74a>¶
㥥亭琅邪朱虚有㥥亭懽也¶
揚荋沛城父有揚荋亭草多葉貎¶
鮚埼鄞有鮚埼亭師古曰鮚音結&KR1109;也長一寸廣三分¶
有一小蟹在其腹中埼曲岸也其中多鮚故以名亭¶
丈亭慈溪縣在尉廨築方丈室云丈亭其北有老尉埔¶
(地/志)¶
　　館¶
館館客舎也待賔之舎曰館(桂/苑)凡事之賔客館焉舎也¶
<pb:KR3k0049_WYG_014-74b>¶
有積以待朝聘之官是也客舎逆旅名候館也公館也¶
公宫者公所為也私館者自卿大夫以下之家(開元/文字)¶
大庭黄帝於是放萬機舎官寢去直侍徹鐘懸減厨膳¶
退而閒居大庭之館齊心服形三月不親政事畫寢而¶
夢逰於華胥氏之國(列/子)¶
授館單襄公聘於宋假道於陳司里不授館國無寄寓¶
縣無施舎單子歸告定王曰陳侯必有大咎周制有之¶
曰國無郊牧縣有寓望周之職官有之曰敵國賔至候¶
<pb:KR3k0049_WYG_014-75a>¶
人為導卿出郊勞司里授館(周/語)¶
重館晉分曹衛之田公使臧文仲往宿於重館重館人¶
曰晉新得諸侯必親其共不速行將無及也(左僖三/十一)¶
大館叔弓聘於晉晉侯使郊勞辭致館辭曰寡君命下¶
臣來繼舊好好合使成臣之祿也敢辱大館(左昭/二)¶
葺館叔孫婼如晉晉人執之先歸邾子士伯曰以芻蕘¶
之難從者之病將館子於都叔孫旦而立期焉乃館諸¶
箕吏人之與叔孫居於箕者請其吠犬弗與及將歸殺¶
<pb:KR3k0049_WYG_014-75b>¶
而與之食之叔孫所館者雖一日必葺其牆屋去之如¶
始至(昭二/十三)¶
築館戰國䇿曰燕昭王見郭隗乃築館而師之樂毅鄒¶
衍劇辛皆争走燕遂以破齊(藝文/類聚)今本館作宫¶
祠韓惠帝時有道士韓稚來自東海退莫知其所之帝¶
使立仙壇於長安城北名曰祠韓館(拾遺/記)¶
忘憂梁孝王逰於忘憂之館集諸逰士各使為賦(西京/雜記)¶
飛亷元鼎六年冬公孫卿候神河南言見僊人迹緱氏¶
<pb:KR3k0049_WYG_014-76a>¶
城可為館如緱氏城置脯棗神人宜可致且僊人好樓¶
居於是上令長安作飛亷桂館甘泉則作益夀延夀館¶
使卿持節設具而候神人乃作通天臺置祠具其下將¶
招徠神僊之屬(郊祀/志)¶
平樂元封六年夏京師民觀角抵於上林平樂館(武/紀)枚¶
臯上書北闕詔使賦平樂館上善之(本/傳)董偃常從馳逐¶
平樂(方朔/傳)禹山走馬馳逐平館(霍光/傳)¶
三館公孫𢎞起徒歩數十年至宰相封侯於是起客館¶
<pb:KR3k0049_WYG_014-76b>¶
開東閣以延賢人與參謀議𢎞身食一肉脱粟之飯故¶
人賔客仰衣食俸祿皆以給之家無所餘𢎞年八十終¶
後李蔡嚴青翟趙周石慶公孫賀劉屈氂繼踵為丞相¶
者客館丘墟而已至賀屈氂時壞已為馬廐車庫奴婢¶
室矣(漢/書)平津侯自以布衣為宰相乃開東閣營客館以¶
招天下之士其一曰欽賢館以待大賢次曰翹材館以¶
待大才次曰接士館以待國士其有徳任毗贊佐理隂¶
陽者處欽賢之館其有才堪九列將軍二千石者居翹¶
<pb:KR3k0049_WYG_014-77a>¶
材之館其有一介之善一方之藝居接士之館而躬自¶
菲薄所得俸祿以奉待之(西京/雜記)賢良曰公孫丞相倪大¶
夫分禄以養賢畢已以下士功業顯立無行人子産之¶
繼而葛繹澎侯之等隳壊其緒紕亂其紀毁其客館議¶
堂以為馬廐掃舎(鹽鐵/救匱)¶
髙靈上自封禪後夢髙祖坐明堂羣臣亦夢想於是祀¶
髙祖於明堂以配天還作髙靈館(三輔/故事)¶
昭靈霍光夫人顯改光時所自造塋制而侈大之北臨¶
<pb:KR3k0049_WYG_014-77b>¶
昭靈南出承恩(本/傳)¶
雲林霍后廢處昭臺宮後十二嵗徙雲林館迺自殺(外/戚)¶
白鶴初元三年茂陵白鶴館災詔曰迺者火災降於孝¶
武國館(漢/紀)¶
射熊永光五年冬幸長楊宫射熊館有車騎大獵(元/紀)是¶
時農民不得收歛揚雄從至射熊館還上長楊賦以風¶
(本/傳)¶
陽祿成帝班婕伃以趙氏娣弟驕妬恐久見危作賦自¶
<pb:KR3k0049_WYG_014-78a>¶
傷悼曰痛陽祿與柘館兮仍襁褓而離災(外/戚)¶
涿沐成帝許美人前在上林涿沐館數召入飾室中若¶
舎一嵗再三召留數月或半嵗御幸元延二年褱子其¶
十一月乳(上/)¶
長平王莽知太后厭居深宫中欲虞樂迺令太后四時¶
巡狩四郊存見孤寡貞婦春幸繭館率皇后列侯夫夫¶
桑遵霸水而䘠除夏遊篽宿鄠杜之間秋歴東館望昆¶
明集黄山宫冬響飲飛羽校獵上蘭登長平館臨涇水¶
<pb:KR3k0049_WYG_014-78b>¶
而覽焉(莽/傳)¶
承光王莽壊徹城西苑中建章承光包陽大臺儲元宫¶
及平樂當路陽禄館凡十餘所取其材瓦以起九廟師¶
古曰自建章以下至陽祿皆上林苑其館(本/傳)¶
袐館賈逵明左氏傳國語為之解詁五十一篇永平中¶
上䟽獻之顯宗寫蔵祕館(後/傳)蔡邕上書曰臣得以學問¶
執事祕館操管御前(本/傳)¶
裸遊靈帝初平三年逰於西園起祼遊館十間采綠苔¶
<pb:KR3k0049_WYG_014-79a>¶
而被堦引渠水以繞砌周流澄澈乗船以遊漾使宫人¶
乗之(拾遺/記)¶
崇文魏有崇文館(唐六/典注)¶
𤣥武魏氏起𤣥武館於芒垂張景陽𤣥武觀賦所謂髙¶
樓特起竦跱岧嶤直亭亭以孤立延千里之清颷也(水/經)¶
渭陽魏明帝為外祖母築館於甄氏既成自行視謂左¶
右曰館當以何為名侍中繆襲曰陛下聖恩齊於哲王¶
罔極過於曽閔此館之興情鍾舅氏宜以渭陽為名(世/説)¶
<pb:KR3k0049_WYG_014-79b>¶
東都東都館者盖東武陽侯之館也俄而遷居謂余曰¶
吾將老焉故有終焉之心而無移易之意子且為我賦¶
之(潘尼/賦)¶
儒學宋元嘉十五年立儒學於北郊命雷次宗居之(南/史)¶
(紀/)上好儒雅十六年命丹陽尹何尚之立𤣥素學著作¶
郎何承天立史學司徒叅軍謝元立文學各聚門徒多¶
就業者(上/)元嘉有𤣥史兩館(六典/注)¶
招隠元嘉中徴雷次宗至京師開館於雞籠山聚徒教¶
<pb:KR3k0049_WYG_014-80a>¶
授久之還廬山後又徴詣京邑為築室於鍾山西巖下¶
謂之招隠館使為太子諸王講次宗不入公門乃使自¶
華林東門入延賢堂就業(隠逸/傳)¶
太平禇伯玉字元璩居剡瀑布山宋孝建二年徴聘不¶
就齊太祖即位手召吳會二郡以禮迎遣又辭疾上不¶
欲違其志敕於剡白石山立太平館居之(齊隠/逸傳)¶
總明武帝永明三年既立國學省總明觀詔於王儉宅¶
開學士館以總明四部書充之(本/傳)何佟之為總明館學¶
<pb:KR3k0049_WYG_014-80b>¶
士(本/傳)宋太始齊永明有總明館(六典/注)¶
五館梁武天監四年詔開五館建立國學摠以五經教¶
授置五經博士各一人以明山賔陸璉沈峻嚴植之賀¶
瑒補博士各主一館館有數百人(南儒/林傳)植之兼五經博¶
士植之館在湖溝每當登講五館生畢至聴者千餘人¶
(本/傳)帝别開五館其一館在袁憲宅西憲常招引諸生講¶
論新義同輩嗟服(本/)¶
集雅天監五年五月置集雅館以招逺學大同七年十¶
<pb:KR3k0049_WYG_014-81a>¶
二月於宫城西士林館延集學者(南史/紀)御覽前後差誤¶
仙人華林園中有大海即漢天淵池也中猶有魏文帝¶
九華臺元魏宣武在海内作蓬萊山山上有仙人館上¶
有釣臺殿并作虹蜺閣乗虚來往至於三月禊日季秋¶
巳辰皇帝駕龍舟蠲首逰於其上海西南有景山殿山¶
東有義和嶺山西有姮娥峯上有寒露館山北有𤣥武¶
池山南有清暑殿殿東有臨澗亭殿西有臨危臺(洛陽/伽藍)¶
(紀/)¶
<pb:KR3k0049_WYG_014-81b>¶
文林北齊後主緯幼而令善及長頗學綴文置文林館¶
引諸文士焉(紀/)馬元熈字長明敬徳子也少傳父業兼¶
長文藻以通直待詔文林館(北史/本傳)¶
通道長孫熾字仲光周武帝崇尚道徳求學兼經史者¶
為通道館學士熾應其選(北史/傳十)¶
四方隋於建國門外置四方館以待四方使客各掌其¶
方國乃互市等(六典/注)𤣥宗詔徙姚崇寓四方館崇以館¶
局華大不敢居上曰設四方館為官吏也使卿居之為¶
<pb:KR3k0049_WYG_014-82a>¶
社稷也(本/傳)¶
修文唐武徳四年置修文館於門下省九年改曰𢎞文¶
館神龍元年改曰昭文館以避孝敬皇帝之名(官/志)¶
文學四年太宗討平東夏海内無事乃鋭意經籍於秦¶
府開文學館廣引文學之士以府屬杜如晦等十八人¶
為學士(舊儒/學傳)帝以魏王泰好士善屬文詔即府置文學¶
館得自引學士(本/)¶
崇賢貞觀十三年置崇賢館上元二年避太子名改崇¶
<pb:KR3k0049_WYG_014-82b>¶
文館(百官/志)李善為崇賢館直學士(舊邕/傳)¶
臨臯李固言為西川節度詔雲韶雅樂即臨臯館送之¶
(本/傳)¶
廣文元宗愛鄭䖍之材欲置左右以不事事更置廣文¶
館以䖍為博士䖍聞命不知廣文曹司何在訴宰相宰¶
相曰上増國學置廣文館以居賢者令後世言廣文博¶
士自君始不亦美乎䖍乃就職品秩同大學乆之雨壊¶
廡舎有司不復修完寓泊國子館自是遂廢(本/傳)天寳十¶
<pb:KR3k0049_WYG_014-83a>¶
三載八月綦母潛遷廣文博士(集賢/注記)¶
空館竟陵掾劉諷夜投空館有三女郎至歌曰明月清¶
風良宵會同星河易翻歡娛不終綠尊翠杓為君斟酌¶
令女不飲何時歡樂忽有黄衣人曰婆提王屈娘子速¶
來女郎皆起明旦拾得翠釵數隻(幽怪/録)¶
孤館陶榖使於南唐因書十二字於官舎壁間曰西川¶
狗百姓眼馬包兒御厨飯宋齊丘解云十二字包四字¶
云獨眠孤館(于文/虎序)¶
<pb:KR3k0049_WYG_014-83b>¶
靖㝠禽殫中衰相與集於靖㝠之館(羽獵/賦)¶
迎風覛往昔之遺館獲林光于秦餘既新作於迎風増¶
露寒與儲胥(西京/賦)薛綜注曰露寒儲胥皆館名(今本/無)¶
黄華置酒乎黄華之館(趙都/賦)¶
桃林襄陽縣南有桃林館是餞行送歸之所萃也(荆州/圖副)¶
　¶
　¶
　天中記巻十四¶
