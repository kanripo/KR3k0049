# -*- mode: mandoku-view; -*-
#+TITLE: 天中記
#+DATE: 2015-08-24 23:32:42.947747
#+PROPERTY: ID KR3k0049
#+PROPERTY: BASEEDITION WYG    
#+PROPERTY: JUAN 卷五十七
<pb:KR3k0049_WYG_057-1a>¶
欽定四庫全書¶
　天中記卷五十七¶
　　　　　　　　　　　　明　陳耀文　撰¶
　　龜¶
甲蟲之長甲之蟲三百六十而神龜為之長(大戴/禮)¶
神靈之精靈龜者𤣥文五色神靈之精也(雒/書)¶
靈龜靈龜文五色似玉似金背隂向陽上隆象天下平¶
法地槃衍象山四趾轉運應四時文著象二十八㝛蛇¶
<pb:KR3k0049_WYG_057-1b>¶
頭龍翅左精象日右精象月千歳之化下氣上通能知¶
存亡吉凶之變寧則信信如也動則著矣(説/苑)¶
神龜神龜之象上圓法天下方法地背上有盤法丘山¶
𤣥文交錯以成列㝛五光昭若𤣥錦文運轉應四時長¶
尺二寸(禮/統)龜一千年生毛夀五千歳謂之神龜夀萬年¶
曰靈龜(述異/記)¶
五色靈龜者神龜也王者徳澤湛清漁獵山川從時則¶
出五色鮮明三百歳游於藻葉之上三千歳嘗游於卷¶
<pb:KR3k0049_WYG_057-2a>¶
耳之上知存亾明於吉凶(宋符/瑞志)千歳之龜五色具焉其¶
額上兩骨起似角浮於蓮華之上或在叢蓍之下其上¶
或時有白雲蟠蛇龜蛇潜蟄則食氣夏恣口而甚痩冬¶
月蟄而大肥(抱朴/子)¶
隂蟲之老天子龜尺二寸諸侯八寸大夫六寸士民四¶
寸龜者隂蟲之老也老者先知故君子舉事必考之(禮/)¶
子路問孔子曰猪肩羊膞可以得兆藿葦藁芼可以得¶
數何必以蓍龜孔子曰不然葢取其名夫蓍之為言蓍¶
<pb:KR3k0049_WYG_057-2b>¶
也龜之為言舊也明狐疑之事當問耆舊也(論/衡)龜之言¶
久也千歳而靈此禽獸而知吉凶者也(洪範/五行)¶
嘉林萬畢石朱方𫝊曰有神龜在江南嘉林嘉林中者¶
獸無虎狼鳥無鴟梟草無毒螫野火不及斧斤不至是¶
為嘉林龜在其中常巢於芳蓮之上左脅書文曰甲子¶
重光得我者匹夫為人君有土正諸侯得我為帝王(史/記)¶
引氣上有禱蓍下有神龜蓍生滿百莖者其下常有龜¶
守之其上有青雲覆之南方老人用龜支牀足行二十¶
<pb:KR3k0049_WYG_057-3a>¶
餘歳老人死移牀龜尚生不死龜能氣導引(上/)¶
名龜記曰能得名龜者財物歸之家必大富至千萬一¶
曰北斗龜二曰南辰龜三曰五星龜四曰八風龜五曰¶
二十八㝛龜六曰日月龜七曰九州龜八曰玉龜凡八¶
名龜圖各有文在腹下云云者此某之龜也取此龜不¶
必滿尺二寸民人得長七八寸可寶矣(上/)¶
十朋一曰神龜二曰靈龜三曰攝龜四曰寶龜五曰文¶
龜六曰筮龜七曰山龜八曰澤龜九曰水龜十曰火龜¶
<pb:KR3k0049_WYG_057-3b>¶
(爾/雅)易損五爻云或益之十朋之龜鄭注引之¶
六龜龜人掌六龜之屬各有名物天龜曰靈屬地龜曰¶
繹屬東龜曰果屬西龜曰靁屬南龜曰獵屬北龜曰若¶
屬各以其方之色與其體辨之凡取龜用秋時攻龜用¶
春時各以其物入於龜室上春釁龜祭祀先卜(周/禮)¶
含神神龜出於江水中盧江郡常獻生龜於大卜其含¶
神知為効之大(南越/志)¶
神屋龜甲一名神屋出南海生池澤中吳越謂之元佇¶
<pb:KR3k0049_WYG_057-4a>¶
神龜大如拳而色如金上甲兩邊如鋸齒爪至利而能¶
縁大木捕鳴蟬至美可食不中於卜以其小故也(上/)¶
龜經龜一千二百歳可卜天地之終始何以言之三千¶
四十二占於天地千歳之龜甲黒龜有五色依時用之¶
青靈之龜春宜用之西坐東向赤靈之龜夏宜用之北¶
坐南向(柳莊/龜經)¶
萬物先伏闇能存而能亡者蓍龜與龍是也龜生於水¶
發之於火於是為萬物先為禍福正(管/子)¶
<pb:KR3k0049_WYG_057-4b>¶
先知龜為前列先知也金次之見情也(禮器郊特牲合/璧作禮運誤)¶
號為先知君(抱朴/子)¶
玉靈夫子灼龜祝曰假之玉靈夫子夫子玉靈荆灼而¶
心令而先知而上行於天下行於淵諸靈數制莫如汝¶
信(史/記)¶
時君山中辰日稱雨師者龍也稱河伯者魚也稱時君¶
者龜也(抱朴/子)¶
𤣥衣督郵龜一名𤣥衣督郵(古今/注)¶
<pb:KR3k0049_WYG_057-5a>¶
龜燋黄帝五十年秋七月庚申天霧三日三夜晝昏黄¶
帝以問天老乃召史卜之龜燋史曰臣不能占也其問¶
之聖人帝曰已問天老力牧容成矣史北面再拜曰龜¶
不違聖智故燋(宋符/瑞志)髙祖將遷都謂元丕云昔軒轅兆¶
卜龜焦卜者請訪諸賢哲軒轅乃問天老天老謂為善¶
從從其言終致昌吉然則至人之未然審於龜矣(魏/書)¶
受書黄帝東巡河過洛修壇沈璧受龍圖於河龜書於¶
洛赤文篆字(水/經)¶
<pb:KR3k0049_WYG_057-5b>¶
負圖堯時與羣臣賢智到翠媯之川大龜負圖來投堯¶
堯敕臣下寫取告瑞應寫畢龜還水中(龍魚/河圖)¶
龜厯陶唐之世越裳國獻千歳神龜方三尺餘背上有¶
文皆科斗書記開闢已來帝命録之龜厯伏滔述帝功¶
徳銘曰朱書龜厯之文(述異/記)¶
授文禹時有神龜於洛水負文列於背以授禹文即治¶
水文也(洛陽/記)禹卑宫室靈龜見(宋/志)¶
白若昔夏后開使蜚㢘折金於山川而陶鑄之於昆吾¶
<pb:KR3k0049_WYG_057-6a>¶
是使翁難乙灼白若之龜(初學記見墨/子今本作毚)¶
𤣥龜𤣥龜書者天符也王者徳至淵泉則洛出龜書(宋/志)¶
周公旦攝政七年與成王觀於河洛沈璧於洛𤣥龜青¶
龍蒼光止於壇背甲刻書赤文成字周公援筆以世文¶
寫之書成文消龜墮甲而去其言自周公訖於秦漢盛¶
衰之符(上/)¶
無貲桓公曰何謂御神用寶管仲對曰北郭有掘闕而¶
得龜者此檢數百里之地也令過之平盤之中而藏諸¶
<pb:KR3k0049_WYG_057-6b>¶
泰臺立寶曰無貲後果得丁氏粟而伐孤竹(管山/權數)¶
大蔡孔子問漆雕憑(平/)曰子事臧文仲武仲及孺子容¶
此三大夫孰賢對曰臧氏家有守龜焉名曰蔡文仲三¶
年而為一兆武仲三年而為二兆孺子容三年而為三¶
兆憑從此之見君問三人之賢與不賢所未敢識也孔¶
子曰君子哉漆雕氏之子其言人之美也隠而顯言人¶
之過也微而著智而不能及明而不能見孰克如此(家/語)¶
臧武仲自邾使告臧賈且致大蔡焉曰紇不佞失守宗¶
<pb:KR3k0049_WYG_057-7a>¶
桃敢告不弔紇之罪不及不祀子以大蔡納請其可賈曰聞¶
命矣再拜受龜(襄二/十三)明月之珠出於蠬蜄周之簡圭生於垢¶
石大蔡神龜出於溝壑(淮説/山)元龜為蔡非四民所得居(食貨/志)¶
　鄭𤣥云龜出蔡地因以為名師古曰本以蔡出善龜¶
　故因名孔頴達正義曰鄭注非也臣瓉曰蔡是大龜¶
　名也書曰九江納錫大龜大龜不出蔡國也若龜出¶
　楚不可名龜為楚也又鄭春蔡山出大龜尚書曰九¶
　江納錫大龜即此山之龜也(寰宇/記)¶
<pb:KR3k0049_WYG_057-7b>¶
僂句臧昭伯如晉臧㑹竊其寳龜僂句以卜為信與僣¶
僣吉後㑹出奔見執平子怒及昭伯從公平子立臧會¶
會曰僂句不余欺也(昭二/十五)¶
昭兆魯侵鄭不假道於衛靈公怒使追之公叔文子曰¶
昭公之難君將以文之舒鼎成之昭兆定之鞶鑑茍可¶
以納之擇用一焉今將以小忿䝉舊徳無乃不可乎(定/五)¶
青純盜竊寳玉大弓寳者何璋判白弓繡質龜青純(公/羊)¶
(定/八)純縁也謂縁甲&KR0971;也千嵗之龜青髯明於吉凶(註/)青¶
<pb:KR3k0049_WYG_057-8a>¶
黑縁者天子之寶龜也(樂/記)諸侯以龜為寶以圭為瑞家¶
不寶龜不藏圭(禮/器)平準書人用莫如龜索隠云禮云諸¶
侯以龜為寶是也(史/)左正義以所盜無龜公羊之妄也¶
清江使宋元君夜半而夢人被髪闚阿門曰予自宰路¶
之淵予為清江使河伯之所漁者余且得予元君覺使¶
人占之曰此神龜也君曰漁者有余且乎左右曰有君¶
曰令余且㑹朝明日余且朝君曰漁何得對曰且之網¶
得白龜焉箕圓五尺君曰獻若之龜龜至君再欲殺之¶
<pb:KR3k0049_WYG_057-8b>¶
再欲活之心疑卜之曰殺龜以卜吉乃刳龜七十二鑚¶
而無遺筴仲尼曰神龜能見夢於元君而不避余且之¶
網知能七十二鑚而無遺筴不能避刳腸之患如是則¶
知有所困神有所不及也(莊外/物)¶
曳尾莊子釣於濮水楚王使大夫二人往先焉曰願以¶
竟内累矣莊子持竿不顧曰吾聞楚有神龜死已三千¶
歳矣王巾笥而藏之廟堂之上此龜者寧其死為留骨¶
而貴乎寧其生而曳尾於塗中乎二大夫曰寧生而曳¶
<pb:KR3k0049_WYG_057-9a>¶
尾塗中莊子曰往矣吾將曳尾於塗中(上秋/水)¶
豕化邦人獻燕昭王以大豕者曰於今百二十歳邦人¶
謂之豕仙其羣臣言於昭王曰是豕無用王命宰夫膳¶
之豕既死乃見夢於燕相曰今仗君之靈而化吾生也¶
始得為魯津之伯而浮舟者食我以粳糧之珍而欣得¶
之惠將報子焉後燕相逰於魯津有赤龜銜夜光而獻¶
之(符/子)¶
大明龜筴鬼神不足以舉勝左右背鄉不足以専戰然¶
<pb:KR3k0049_WYG_057-9b>¶
而恃之愚莫大焉越王勾踐恃大明之龜與吳戰而不¶
勝身臣入宦於吳反國棄龜明法親民以報吳則夫差¶
為擒故恃鬼神者慢於法恃諸侯者危其國鑿龜數筴¶
兆曰大吉而以攻燕者趙也鑿龜數筴兆曰大吉而攻¶
趙者燕也劇辛之事燕無功而社稷危鄒衍之事燕無¶
功而國道絶(韓餙/邪)¶
龜寶四品元龜岠冉長尺二寸直二十一百六千為大¶
貝十朋公龜九寸直五百為壯貝十朋候龜七寸以上¶
<pb:KR3k0049_WYG_057-10a>¶
直三百為么貝十朋子龜五寸以上直百為小貝十朋¶
是為龜寶四品(食貨/志)¶
引頸人有出行墮深泉澗者無出路饑餓分死左右見¶
龜蛇甚多朝暮引頸向東方人因伏地學之遂不復饑¶
體殊輕便能登巖岸經數年後試竦身舉臂遂超出澗¶
上即得還家顔色悦懌頗更黠慧勝故還食穀啖滋味¶
百餘日中復其本質(博物/志)張廣定籠懸㓜女於古塚中¶
事同見異聞記¶
<pb:KR3k0049_WYG_057-10b>¶
吞氣郄儉少時行獵墮空塚中饑餓見有一大龜數數¶
迴轉所向無常張口吞氣或俛或仰儉素聞龜能導引¶
乃試隨龜所為遂不復饑百餘日後竟能咽氣㫁榖魏¶
王棄置土室中閉試之一年不食顔色悦懌氣力自若¶
(抱朴/子)魏文帝嘗試郄儉辟榖百日猶與寢處行步起居¶
自若也夫人不食七日則死而儉乃能如是(典/論)¶
元緒吳孫權時永康縣有人入山遇一大龜即束之以¶
歸龜便言曰逰不量時為君所得人甚怪之擔出欲上¶
<pb:KR3k0049_WYG_057-11a>¶
吳王夜泊越里䌫里於大桑樹宵中樹呼龜曰勞乎元¶
緒奚事爾邪龜曰行不擇日今方見烹雖盡南山之樵¶
不能潰我樹曰諸葛元遜識性淵長必致相困今求如¶
我之徒計將安泊龜曰子明無多辭禍將及爾樹寂而¶
止既至建業權命煑之焚柴萬車語猶如故諸葛恪曰¶
燃以老桑乃熟獻者仍説龜樹共言權使伐桑取煑之¶
立爛故今烹龜猶多用桑野人呼龜曰元緒(異/苑)¶
石龜海畔有大石龜俗云魯班所作夏則入海冬復止¶
<pb:KR3k0049_WYG_057-11b>¶
於山上陸機詩云石龜常懷海我寧㤀故鄉(述異/記)¶
石下龜晉長沙王乂坐同産兄楚王瑋事徙封常山後¶
還復國在常山穿井入地四丈得白玉方三四尺玉下¶
有大石其中有龜長二尺餘時人以為復國之祥(朱/志)論¶
者曰仲尼獲麟而卒是亦有不終之象也後果如䜟言¶
(寰宇/記)¶
龜顧孔愉字敬康嘗至吳興縣餘干亭見入籠龜於路¶
愉求買放之於溪中龜行至水反顧愉及封此亭侯而¶
<pb:KR3k0049_WYG_057-12a>¶
鑄印龜首迴屈三鑄不正有似昔龜之顧靈徳應感如¶
此愉悟乃取而佩焉(㑹稽後/賢傳)¶
報徳咸康中豫州刺史毛寶戎邾城有一軍人於武昌¶
市見人賣一白龜子長四五寸㓗白可愛便買取持歸¶
着瓮中養之曰白大近欲尺許其人憐之持至江邊放¶
水中視其去後邾城遭石季龍叛毛寶棄豫州既赴江¶
莫不沈溺於時所養龜人被鎧持刀亦同自投既入水¶
中覺如墮一石上水裁至腰須臾浮出中流視之乃是¶
<pb:KR3k0049_WYG_057-12b>¶
先所養白龜甲六七尺即送至東岸出頭視此人徐㳺¶
而去中江猶迴首數顧焉(續捜神記/幽㝠録)¶
　按本𫝊邾城之役寶亦溺死庾亮痛哭發疾遂薨其¶
　軍人放龜事亦附𫝊末白氏六帖引捜神記直以為¶
　寶事而後之合璧記纂對類等書俱承誤不改爾雅¶
　翼復以毛寶過江白龜載之而度為異何耶¶
右轉鄱陽縣民黄赭入山林荆楊子遂迷不知道數日¶
饑餓忽見一大龜赭便呪曰汝是靈物吾迷路不知道¶
<pb:KR3k0049_WYG_057-13a>¶
今騎汝背示吾路龜即回右轉赭即從行去十餘里便¶
至溪水見賈客行船赭即往乞食便語船人云我向者¶
於溪邉見一龜甚大可共往取之言訖面即生瘡既往¶
亦復不見龜還家病數日而死(續捜/神記)¶
客龜符堅建元十二年高陸縣民穿井得龜大三尺背¶
文負八卦古字堅命以石為池養之十六年而死藏其¶
骨於太廟以問吉凶名為客龜是夜廟丞髙虜夣龜言¶
曰我將出龜江南遭時不遇殞命秦庭虜於夢中自解¶
<pb:KR3k0049_WYG_057-13b>¶
曰龜三萬六千歳而終終必亾國之徴也未幾為謝𤣥¶
破於淮淝自縊新城浮圖中秦祚因即淪矣(車穎麈書/水經載記)¶
爻卦泰始二年八月丙寅六眼龜見東陽長山文如爻¶
卦太守劉勰以獻(宋/志)先天三年丁未江州獻靈龜六眸¶
腹下有𤣥文象卦爻(唐/書)¶
翠毫徐湛之翠龜表曰句容縣人獲龜一頭體披翠毫¶
晬毫飛集(中/候)¶
緑衣女子劉交居若耶溪忽聞有人採蓮喧笑聲交以¶
<pb:KR3k0049_WYG_057-14a>¶
溪左右無人居甚訝之乃斷柳枝蔽身視之忽見十餘¶
女子從一華林而出皆衣青緑年十六七入叢蓮相對¶
而歌交乃棹舟以逼之諸女皆化為龜入水(五色/線)齊王¶
奐夜泊江州叢葦中見緑青碧衣女子十餘人相語事¶
同(見九/江記)¶
孝感臨江郡民留京孝行鄉里推敬時江水暴溢居者¶
皆漂溺京負其母號泣忽有大龜至其前舉家七口俱¶
上龜背行十餘里及一髙岸龜遂去之(上/)¶
<pb:KR3k0049_WYG_057-14b>¶
一角梁天監二年安豐得一角龜武帝遂作一鼎投得¶
龜處(鼎/録)¶
遺龜梁時烏程有蘇氏女於霅溪西南岸遇一道士曰¶
汝後大貴因遺一五彩龜云三年當有徴蘇氏後適張¶
氏生陳髙祖宣后髙祖即位拜后母為安吉縣君遂名¶
其浦為貴溪(寰宇/記)¶
掘地得龜陸法和嘗至襄陽城北大樹下畫地方二尺¶
令弟子掘之得一龜長尺半以杖叩之曰汝欲出不得¶
<pb:KR3k0049_WYG_057-15a>¶
得已數百歳不逢我者豈見天日乎為受三歸龜乃入¶
草(北/齊)¶
為妖開皇中掖庭宫每夜有人來挑宫人宫司以聞帝¶
曰門衛甚嚴人何從而入當是妖精耳因戒宫人曰若¶
逢但斫之其後有物如人夜來登牀宫人抽刀斫之若¶
中枯骨其物落牀而走宫人逐之因入池而没明日帝¶
令涸池得一龜徑尺餘其上有刀迹殺之遂絶(隋/志)¶
踏龜道州營陵中龜甲長八尺下自然有文字前後四¶
<pb:KR3k0049_WYG_057-15b>¶
足各踏一龜踏龜有時行或踰山越水俗莫敢犯(録異/記金)¶
(樓/子)¶
化石武徳末太宗平内難苑中池内有白龜㳺於荷葉¶
之上太宗取之化為白石瑩縈如玉故登極之後降制¶
曰皇天眷佑錫以寶龜(録異/記)¶
金龜唐明皇帝嘗有方士獻一小龜徑寸而金色可愛¶
云此龜神明而不食可置之枕筒之中辟巨蛇之毒後¶
小黄門有竄南徼者上以賜之至象郡屬邑於旅館出¶
<pb:KR3k0049_WYG_057-16a>¶
之階下果祛報寃蛇之毒於一方云(上/)¶
毛生王勣逰嵩山少室遇日暮止一石室中月夜有人¶
面濶白鬚睂長黑而矮稱毛生與勣談議勣疑怪取鏡¶
照之其人失聲俯伏化而為龜身帶緑毛焉(異聞/集)¶
龜殻李徳裕曰揚雄蜀王本紀張儀築城依龜行迹築¶
之予未至郡日嘗聞龜殻猶在城内昨詢訪耆舊有軍¶
資庫官宇文遇者言比常在庫中見龜殻長六尺元和¶
初節度使髙崇文知之命工人截為腰𢃄胯具自張儀¶
<pb:KR3k0049_WYG_057-16b>¶
至崇文千餘載龜殻尚在而武臣毁之深可惜也(戎幕/閒談)¶
(績博/物志)孔帖引徳裕鎮西川龜殻猶在後為髙崇文截作¶
為腰帶胯¶
　按本傳崇文元和初討劉闢拜東川節度徳裕太和¶
　四年時徙西川相去已二十餘年矣云後誤¶
聖龜貞元末福州有村人賣一籠龜其數十三販藥人¶
徐仲以五鍰獲之村人云此聖龜不可殺徐置庭中一¶
龜藉龜而行八龜為導悉大六寸徐遂放於乾元寺後¶
<pb:KR3k0049_WYG_057-17a>¶
林中一夕而失(雜/俎)¶
洞𤣥先生張鋋見巴西侯飲酒命樂久之有告者曰洞¶
𤣥先生在門言訖有一人被黒衣頸長而身甚廣揖之¶
與坐曰席上人將有圖君巴西怒曰歡宴方洽何遽有¶
怪命殺之天將曉鋋悸悟見身囚在龕中一龜形甚巨¶
於龕前乃向所殺洞𤣥先生也(宣室/志)¶
龜寶徐太尉彦若赴廣南將渡小海從者於淺中得一¶
琉璃瓶中有一龜可以中旋轉而不停而瓶項極細不¶
<pb:KR3k0049_WYG_057-17b>¶
知何自而入取置舟中其友忽覺舟偏重視之則衆龜¶
層疊就船而上其人懼而取瓶投之衆龜遂散既而話¶
於海舶胡人曰此乃龜寶也希世之靈物惜其遇而不¶
能有葢福薄之人不勝也茍得而藏於家何慮寶藏之¶
不豐哉胡客惋嘆不已(金華/子)¶
性妬道士陳釗云南人採龜溺以其性妬而與蛇交或¶
雌蛇至有相趂鬬噬力小致斃者採時取雄龜置瓷盌¶
及小盤中於龜後以鏡照之既見鏡中龜即淫發而失¶
<pb:KR3k0049_WYG_057-18a>¶
溺又以紙炷火上㶸熱㸃其尻亦致失溺然不及鏡照¶
也又海上人云龍生三卵一為吉弔也其吉弔上岸與¶
鹿交或於水邉遺精流槎遇之䊀褁木枝如蒲桃焉色¶
微青黄復似灰色號紫稍花益陽道别有方説(北/夢)¶
尾繞身晉成帝時尚書徐恬因夜井發光遂奏請捨宅¶
為寺賜名靈光錢文穆王時立山門掘地得一小龜介¶
甲分明尾繞身一匝遂改靈龜寺(嘉興/志)¶
兩首大觀元年閏十月丙戌都水使者趙霖得龜兩首¶
<pb:KR3k0049_WYG_057-18b>¶
於黄河獻以為瑞蔡京曰此齊小白所謂㒺象見之而¶
霸者也鄭居中曰首豈有二帝命棄龜金明池(宋志及/居中傳)¶
兩目如日路允迪公弼政和中奉使三韓舟行海中忽¶
見黒山湧起山頂有光如兩日並出者官吏大恐舟師¶
曰此大龜也遊兩日者其雙目也當即以三牲祠之公¶
弼口占祝詞率官寮焚香再拜投牲良久乃没(寓/簡)¶
食龜客有投縉雲山寺中㝛者僧為具饌羞鱉甚美但¶
訝其無裙耳入後屋見黄泥數十團大如缶問其徒即¶
<pb:KR3k0049_WYG_057-19a>¶
向所食者在其中取龜以黄泥褁之三日龜服氣肥息¶
特異(江隣幾/雜志)¶
背上生樹惠州海豐海中有巨龜其大不知幾千里今¶
渡海往往見巨龜在沙嶼間背上生樹木如洲島昔有¶
商者或依以採薪及作食龜既熱便入海於是死者輙¶
數十人然後知其龜也(寰宇記金/樓子同)¶
五行之粹夫龜甲黄足赤眼白尾青腹黒者葢禀受乎¶
五行之粹也然而性畏刀鐡之器聞其聲則不能動矣¶
<pb:KR3k0049_WYG_057-19b>¶
(龜/經)¶
骨白龜經云欲知龜有神視骨白如銀(蘇氏/演義)¶
龜直中文名曰千里其通首横文之第一級左右有斜¶
理皆接於千里者龜王之文也今取常龜騐莫有也(金/華)¶
(子/)¶
含洭龜海陽以南濱大海得名有官鄣湖出名龜以卜¶
勝於含洭龜也(元和郡/縣志)¶
皁衣宗淵字叔林晉太元中為潯陽太守得十頭龜付¶
<pb:KR3k0049_WYG_057-20a>¶
厨曰每日以二頭作臛其夜夢十丈夫皁衣袴褶扣頭¶
求哀明夜復夢八人求命方悟乃放之後夢八人來謝¶
(續捜神/記夢雋)¶
龜六有龜被野千所包藏六而不出野干怒而捨去佛¶
告諸比丘當如龜藏六自藏六根魔不得便(雜阿/含經)昔有¶
道人河邉學道但念六塵心無寧息龜從河出水狗將¶
噉龜龜縮頭尾四脚藏於甲中不能得便狗去還出便¶
得入水道人因悟我不及龜放恣六情不知死生(法句/經)¶
<pb:KR3k0049_WYG_057-20b>¶
　　鼇¶
巨鼇鼇巨龜也以背負山周迴千里(𤣥中/記)韻㑹云大鱉¶
也雅翼云列子灼其首以卜則鼇之為龜無疑者¶
巨鼇戴山渤海之東有大壑焉其中有五山根無所連¶
着常隨波上下往還不得蹔峙焉仙聖毒之訢於上帝¶
上帝恐流於西極失羣聖之居乃命禺彊使巨鼇十五¶
舉首而戴之迭為三番六萬歳一交焉五山始峙而龍¶
伯之國有大人舉足不盈數步而暨五山之所一釣而¶
<pb:KR3k0049_WYG_057-21a>¶
連六鼇合負而趣歸其國灼其骨以數焉(列湯/問)北極之¶
神名曰禺彊靈龜為之使(大荒/經)¶
鼇抃鼇戴山抃何以安之(天/問)有巨靈之龜背負蓬萊之¶
山而抃舞戱滄海之中(列仙/傳)登蓬萊而容與兮鼇雖抃¶
而不傾(張衡/賦)¶
螯光于頔在海南日一夜方三更忽曉如日初出移時¶
復暗徧嶺南悉然後有海客言其夜海中見大金鼇浮¶
出日光照耀天地如白晝徐徐復没騐其日正同方知¶
<pb:KR3k0049_WYG_057-21b>¶
鰲光(紀聞/譚)¶
贔屓巨鼇贔屓首冠靈山(蜀都/賦)¶
雌鼇贔屓鼇也一曰雌鼇為贔(韻/㑹)魏都賦靈巨贔屓薛¶
注作力貎則韻㑹誤或引爾雅為九種龍更誤¶
　　鼉¶
江鼉江水多鼉似&KR1340;蝪長二丈有麟彩皮堅可以冒皷¶
(山/經)口内涎有毒長一丈者能吐氣成霧致雨力至猛虎¶
攻䧟江岸性嗜睡但目閉形如龍大長者自嚙其尾極¶
<pb:KR3k0049_WYG_057-22a>¶
難死聲甚可畏人於穴中掘之百人掘亦須百人牽一¶
人掘亦須一人牽不然終不可出(本/草)於物難死沸湯沃¶
口入腹良久乃剥爾老者多能變化為邪魅(上/)¶
鼉皷李斯書樹靈鼉之皷(史/記)鼉宵鳴如桴皷今江淮謂¶
鼉鳴為鼉皷其數應更吳越謂之鱓更趙辟公雜説云¶
鼉聞皷聲則鳴(埤/雅)㹠將風則踴鼉欲雨則鳴(上/)¶
土龍鼉長一丈一名土龍鱗甲黒色能横飛不能上騰¶
其聲如皷(續博/物志)¶
<pb:KR3k0049_WYG_057-22b>¶
嫁娶之用鼉魚有四足尾如蝘蜓而大南方嫁娶必得¶
食之魏武赤壁還所掘得之是也(廣/志)¶
鼉鳴孫亮初公安有白鼉鳴謡曰鼉鳴龜背平南郡城¶
中可求生求死不去來無成明年諸葛恪敗弟融鎮公¶
安被收融刮金印龜背一服而死(吳/志)¶
食鼉梁周興嗣常食其肉後為鼉所噴便為惡瘡此物¶
靈强不可食也(本/草)¶
為妖燉煌李鷸開元中為邵州刺史絜家之任沃洞庭¶
<pb:KR3k0049_WYG_057-23a>¶
時晴景登岸因鼻衂沙上為江鼉所䑛俄然然復生一¶
鷸與之無異鷸之本身為鼉法所制繫於水中其家奉¶
鼉妖就任為郡幾數年因天下大旱西江可涉道士葉¶
静能自羅浮赴詔過洞庭忽沙中見一人面縳問之鷸¶
以狀對静能書符帖巨石上石即飛起空中鼉妖方擁¶
案晨衙為巨石所壓乃復本形時張説為岳州刺史具¶
奏並以舟檝送鷸赴郡家人妻子乃信今舟行者相誡¶
不瀝血於波中以此故也(獨異/志)¶
<pb:KR3k0049_WYG_057-23b>¶
　中宗時國子祭酒葉静能善符禁小術出入宫掖帝¶
　遇毒韋后臨朝謀危社稷臨淄王舉兵誅其黨静能¶
　等悉見誅(舊紀/聞)¶
　有人撰集怪異記𫝊云𤣥宗令道士葉静能書符不¶
　見國史不知葉静能中宗朝坐妖妄伏誅在𤣥宗時¶
　有道術者乃法善也談話之小誤差尚可若著於文¶
　字其誤甚矣(因話/録)¶
介物上元二年有鼉集揚州城門節度使鄧景山以問¶
<pb:KR3k0049_WYG_057-24a>¶
族弟珽對曰鼉介物兵象也未幾宋州刺史劉展反(𫝊/)¶
鼉城貞元中有湘媪常以丹篆救人疾一日告鄉人曰¶
欲往洞庭救數百人性命里人張珙為具舟檝送之欲¶
至洞庭前一日有大風濤蹙一巨舟泊一君山島上而¶
碎所載近百餘人各星居於島上忽有一白鼉長丈餘¶
逰於河上數十人攔之撾殺分食其肉明日有城如雪¶
圍繞島上其城漸窄束其人為簇其間不廣三數丈岳¶
陽人亦遥望雪城莫能曉也媪遂登島飛劍刺之白城¶
<pb:KR3k0049_WYG_057-24b>¶
一聲如霹靂遂崩乃一大白鼉長千餘丈蜿蜒而斃媪¶
乃劉綱妻樊夫人也(女仙傳/傳奇)¶
兆水宣和己亥都城北小民家晨起見一物如龍伏牀¶
下大驚都人競往觀之禁中取去騐之鼉也杖殺之已¶
而大水數年有金人之禍(猗/寮)¶
　　黿¶
河伯使者黿一名河伯使者(古今/注)¶
腸連於頭屠黿解其肥肉唯腸連於頭而經日不死猶¶
<pb:KR3k0049_WYG_057-25a>¶
能齧物鳥往食之則為所得漁者或以張鳥雀(博物/志)¶
腹赤黿其狀如鱉腹下赤者為黿白者為鱉俗云黿之¶
身有十二屬肉漁人捕得之雖支分臠解隨其巨細未¶
投湯鑊者皆能跳走鱉與黿雖至大者如蚊蚋噆之一¶
旦乃死(録異/記)¶
為梁禹洛巨海黿鼉為梁(拾遺/記)穆王三十七年起師至¶
九江以黿鼉為梁也(竹/書)¶
染指楚人獻黿於鄭靈公公子宋與子家將見子公子¶
<pb:KR3k0049_WYG_057-25b>¶
食指動以示子家曰他日我如此必嘗異味及入宰夫¶
將解黿相視而笑公問之子家以告及食大夫黿召子¶
公而弗與也子公怒染指於鼎嘗之而出公怒欲殺子¶
公子公與子家謀夏弑靈公(宣/四)¶
銜驂齊景公渡江沅之河黿銜左驂没之衆皆愓懼古¶
冶子於是㧞劍從之邪行五里逆行三里至於砥柱之¶
下乃黿也左手持黿頭右手挾左驂䴏躍鵠踴而出仰¶
天大呼水為逆流三百步觀者皆以為河伯也(捜神/記)¶
<pb:KR3k0049_WYG_057-26a>¶
　水經云江沅景公不至河伯本非江神晏子云從黿¶
　濟河事或在兹¶
應黿樊噲披帷入見髙祖髙祖踞洗以對酈生當此之¶
㑹乃黿鳴而鱉應也(應/間)黿鳴岐野鱉應於泉(焦氏/易林)白黿¶
命鱉(蜀都/賦)¶
化黿漢靈帝時江夏黄氏之母浴伏盤水中久而不起¶
變而為黿入於深淵其後時時出見初浴簪一銀釵及¶
見猶在其首於是黄氏累世不敢食黿(捜神記/後志)孫皓時¶
<pb:KR3k0049_WYG_057-26b>¶
宣騫母事同(廣古今/五行志)¶
河生黄河中舊不生黿時有得者以獻石季龍佛圖澄¶
見而嘆之曰桓温入河其不久乎温字元子後果如其¶
言(澄/𫝊)¶
放黿韋丹未第時於洛陽中橋見漁者得一大黿長數¶
尺繫之橋柱引頭四顧有求救之意丹以乗驢贖之放¶
於水中徒步而歸後數日韋詣胡蘆生問命生與共往¶
元長史家有老人元濬之向韋盡禮欵待懐中出文字¶
<pb:KR3k0049_WYG_057-27a>¶
一通授之曰此公一生官禄行止聊報活命之恩即其¶
黿也(唐史原/化記)¶
千鈞海黿大一畝重千鈞(廣/雅)¶
黿脂黿脂得火可以然鐵燒黿致鼈(淮萬/畢術)¶
人語千歳龜黿能與人語(捜神/記)¶
　　鼈¶
能鼈鼈三足能龜三足賁(爾/雅)從山多三足鼈大&KR2019;山三¶
足龜(山/經)吳興郡陽羨縣君山上有池池中出三足鼈又¶
<pb:KR3k0049_WYG_057-27b>¶
有六眼龜(雅/註)¶
河伯從事鼈一名河伯從事(古今/注)¶
守神鼈無耳為守神(酉/陽)鼈無耳而目不可以瞥(蔽/)精於¶
明也(淮説/林)¶
腹字鼈目白腹下有三(易註/作天)字者卜(一作/十)字者不可食¶
(酉/陽)鼈九肋者勝(易/註)沅江鼈甲九肋者稀(摭/言)¶
竟生青泥殺鼈得見復生體鼈剉令如棊𢷬赤莧汁和¶
合厚以茅苞五六月作投池澤中經旬臠臠成鼈(博物/志)¶
<pb:KR3k0049_WYG_057-28a>¶
怒小公父文伯飲南宫敬叔酒以露睹父為客羞鼈焉¶
小睹父怒相延食鼈辭曰將使鼈長而後食之遂出文¶
伯之母聞之怒曰吾聞之先子曰祭養尸饗養上賓鼈¶
子何有而使夫人怒也遂逐之(魯/語)¶
飲渇鄭縣人乙子妻之市買鼈以歸過潁水以為渇也¶
因縱而飲之遂亡其鼈(韓非/子)¶
白鱉後漢溪夷田彊遣子魯居上城次子玉居中城小¶
子倉居下城三壘相次以拒王莽光武遣劉尚征之尚¶
<pb:KR3k0049_WYG_057-28b>¶
未至倉獲白鼈為臚乃舉烽請兩兄兄至無事及劉向¶
軍來倉舉火魯等以為不實遂戰死焉(酉/陽)¶
為魅汝南有妖常作太守服詣門椎鼓郡中患之及費¶
長房來知是魅乃呵之即解衣冠叩頭乞自改變為老¶
鼈大如車輪長房令復就太守服作一札敕葛陂君魅¶
叩頭流涕持札去視之以札立陂邉以頸繞之而死(列/異)¶
(傳/)¶
暴田石季龍時利州谷綿縣山北溪中有鼈數千頭登¶
<pb:KR3k0049_WYG_057-29a>¶
岸暴田苗發軍殘毀至今鼈無頭也(北户/録注)¶
馬溺消鼈昔有人與奴俱得心腹病治不能愈奴死乃¶
刳腹視之得有白鼈赤眼甚鮮净以諸藥内鼈口中終¶
不死後有人乗白馬者馬溺濺鼈縮頭藏血乃試取溺¶
灌之豁然消成水病者䪺飲一升即愈(志/怪)方革云食鼈¶
不可食莧因並啖之自此苦腹痛作時幾不知人疑鼈¶
莧所致乃以二物令小蒼頭食之遂得疾得疾與革類¶
而委頓尤劇未幾遽死舁屍置馬廐未殮也忽小鼈無¶
<pb:KR3k0049_WYG_057-29b>¶
數自九竅涌出散走廐下後遇馬溺者輒化為氷革聞¶
自臨視掊聚衆鼈以馬溺灌之皆即為水於是革飲馬¶
溺遂差或云白馬溺尤良(瑣碎/録)¶
嗜鱉張澤為房知温從事性嗜鱉忽暴卒經一宿而活¶
云為太山府君所追責其食鱉過差為羣鬼投於沸鼎¶
中支解烹飪亦如治鱉之狀既熟為諸鬼分噉其慘毒¶
苦痛名狀所不及如此者近數十度府君始恕之且問¶
曰汝受諸苦敢再犯乎荅曰不敢始今遣歸(五代/史補)¶
<pb:KR3k0049_WYG_057-30a>¶
烏帽乞命偽蜀豐資院使李延福晝寢公㕔夣烏帽三¶
十人伏於階下但云乞命驚覺僕使報門外有村人獻¶
鼈三十頭因悟所夢遂放之(儆戒/録)晉崔税姑家來晨㑹¶
客夜夢十九人衣青緑羅衣乞命事同(玉堂/閒話)¶
三曳三顧黄徳瓌家人烹鼈將箬笠覆其釡掲見一鼈¶
仰把其笠背背蒸爛頭足猶能伸縮家人愍之遂潜放¶
河涯間後因患熱將殁徳瓌徙於河邊屋中將養夜有¶
一物徐徐上身覺甚冷及曙視胸臆悉塗淤泥而其鼈¶
<pb:KR3k0049_WYG_057-30b>¶
在上間三曳三顧而去即日病差(韜光/録)宋傅慶嘗得數¶
鱉付厨厨婢放大鱉報同(括異/志)¶
雙裙南唐僧謙光有才辨而無拘檢性尤嗜鱉國主嘗¶
以從容語及什氏果報對曰老僧無他願但得鵝生四¶
隻腿鱉長兩重裙足矣國主大笑(五代/史補)¶
長鬚鱉為臛數食可長鬚(酉/陽)¶
調鱉闕子曰義渠之人烹龜鱉不熟臊穢腥臭中國之¶
民雖饑餓三日不啟口至死不食也吳章莊吉受而和¶
<pb:KR3k0049_WYG_057-31a>¶
之病人食之為之體輕萬乗食之為之解怒故龜鱉至¶
腥臊不可加然而病人為之體輕萬乗為之解怒何也¶
吴章莊吉之調存也¶
醉鱉唐進士李詹平生廣求滋味每食鱉輙絏其足曝¶
於烈日鱉既渇即飲以酒而烹之鱉方醉已熟矣(王/子)¶
　　玳瑁¶
辟毒玳瑁大如扇似龜甲有文解毒兼辟邪唐嗣薛王¶
鎮南海海夷廬亭獻生玳瑁一枚王令掲取背甲小者¶
<pb:KR3k0049_WYG_057-31b>¶
二片帶於左臂腕以辟毒玳瑁亦甚苦楚復養於使宅¶
後池伺其掲處漸生復遣廬亭送於海畔並無傷矣或¶
云玳瑁若生帶之有蟲毒即自摇動死則不能神(本/草)¶
　　鱟¶
鱟鱟形如惠文冠十二足似蟹(山經/注)亦似便便面(廣/志)骨¶
眼眼在背上口在腹下雌常負雄而走捕者必雙得之¶
若摘去雄者雌者即自止背負之方行腹中有子如菉¶
豆南人取以為醤尾中有珠如粟色黄雄小雌大置之¶
<pb:KR3k0049_WYG_057-32a>¶
水中雄者浮雌者沈(嶺表/録異)其相負雖風濤終不解矣雌¶
則不能獨活(廣/志)故號鱟媚(雅/翼)其珠南人或帶或磨飲之¶
云利市(北户/録)殻可為冠次於白角南人取其尾為小如¶
意(雜/俎)背上有骨如扇(酉陽云如/石珊瑚)乗風而行名鱟㠶其衆¶
如簰筏名鱟簰(番禺/雜記)昔有漁者庶其亷與婦不和一日¶
獲此既而悔也是物也人人或不如可乎歸召婦與居¶
禮之終身(對/類)乗鱟黿鼉同罛共羅(吴都/賦)¶
　　蟹¶
<pb:KR3k0049_WYG_057-32b>¶
天文十二星宫有巨蟹焉(釋/典)¶
無腸公子山中無腸公子者蟹也(抱朴/子)¶
雌雄蟹蛫也雄曰&KR0008;䱺雌曰博帶(廣/雅)¶
蟹胥庖人共祭祀之好羞鄭注好羞謂四時所謂膳食¶
若荆州之鱔魚揚州之蟹胥(周/禮)胥蟹醖也(説/文)蟹醬也(音/什)¶
盈車王㑹海陽大蟹注海水之陽一蟹盈車(周/書)¶
千里之蟹姑射國大蟹在海中注女丑有大蟹廣千里¶
也(山/經)¶
<pb:KR3k0049_WYG_057-33a>¶
螯加山上天下之大物有北海之蟹焉舉一螯能加於¶
山上身故在水中(𤣥中/記)¶
蟹斷蟹始窟穴於沮洳中秋冬交必大出江東人云稻¶
之登也率執一穗以朝其魁然後從其所之蚤夜觱沸¶
指江而奔漁者緯蕭承其流而障之曰蟹斷斷其江之¶
道焉耳(陸蟹/志)輟耕録云緯蕭二字尤奇¶
　緯蕭字見莊子漁父篇已具龍部魏書云胡叟救蜀¶
　僧法成之死法成感之多遺珍物叟曰緯蕭何人能¶
<pb:KR3k0049_WYG_057-33b>¶
　棄明珠吾為徳請財何為也一無所受夫讀史者多¶
　止檢南北吏陶遺魏書固也而莊亦不及豈悔讀南¶
　華第二篇耶¶
心躁蟹六跪而二螯非虵蟺之穴無所寄託者用心躁¶
也(荀勤/學)跪足也韓子以刖足為刖跪(注/)¶
郭索太𤣥蟹之郭索後蚓黄泉范明叔云言蟹之與蚓¶
者用心之不一雖有郭索多足之蟹不如無足之蚓者¶
以其用心之一也(鋭前/一)¶
<pb:KR3k0049_WYG_057-34a>¶
百足漢武帝善苑國嘗貢一蟹長九尺有百足四螯因¶
名百足蟹煮其殻勝於黄膠亦謂之螯膠勝於鳯喙之¶
膠也(洞㝠/記)¶
遺蟹朱登為東海相遺敞蟹醬報書曰蘧伯玉受孔氏¶
之賜必及鄉黨謹分斯貺於三老尊行者曷敢獨享之¶
(張敞/集)¶
化䑕晉太康四年㑹稽郡蟛蚑及蟹皆化為䑕其衆覆¶
野大食稻為災始成有毛肉而無骨其行不得過田塍¶
<pb:KR3k0049_WYG_057-34b>¶
數日之後則皆為壯(捜神/記)¶
誅解張華裴頠之被誅也趙王倫以宿仇收繫兄弟將¶
殺之梁王彤救之倫等怒曰我見水中蟹猶惡之况此¶
人兄弟輕我耶遂並戮其妻子(解繫/傳)¶
蟹醬石崇冬月得蟹醬齊王愷貨崇帳下求取去(釋/名)¶
左持畢卓字茂世嘗謂人曰左手持蟹螯右手執酒杯¶
拍浮酒池中便足了一生(世/説)¶
蟚蜝蔡謨初渡江見蟚蜝大喜曰蟹有八足加以二螯¶
<pb:KR3k0049_WYG_057-35a>¶
令烹之既食吐下委䪺方知非蟹後詣謝尚説此事尚¶
曰卿讀爾雅不熟幾為勸學死(上/)¶
　埤雅云蔡謨食之瀕死嘆曰讀爾雅不熟幾為勸學¶
　所誤豈因隠居本草之誤耶¶
長卿蟛&KR1209;蠏也嘗通夢於人自稱長卿今臨海人多以¶
長卿呼之(捜神/記)證俗音有毛者曰蟛蜞無毛者為蟛螖¶
堪食俗呼蟛越訛耳(北户/録)¶
誤用擁劍異物志云擁劒狀如蟹但一螯偏大爾俗謂¶
<pb:KR3k0049_WYG_057-35b>¶
之越王鈴下何遜詩云躍魚如擁劍是不分魚蟹也(顔/氏)¶
(家/訓)其螯赤一名執火(古今/注)又名桀步(本/草)¶
蜜蟹吳郡獻蜜蟹二千頭作如糖蟹法蜜擁劒四瓮吳¶
都賦所謂烏擁劒是也(大業/拾遺)¶
糖蟹煬帝幸江都吴中貢糟蟹糖蟹每進御則旋潔拭¶
殻面以鏤金龍鳯花貼上(清異/録)¶
螗蟹平原郡貢糖蟹採於河間界毎年生貢斵冰火照¶
懸老犬肉蟹覺犬肉即浮因取之一枚直百錢以氊蜜¶
<pb:KR3k0049_WYG_057-36a>¶
束於驛馬上馳之至京(酉/陽)¶
螯如兩山近世有波斯乗舶泛海往天竺漂入大海至¶
一島中得諸寶甚多隨風掛帆而行遥見峯上有赤物¶
如虵形久之漸大胡曰此山神惜寶來逐我也為之奈¶
何舟人莫不戰懼俄見兩山從海中出髙數百丈胡喜¶
曰此兩山者大蟹螯也其蠏常好與山神鬬神多不勝¶
甚懼之今其螯其無憂矣大虵尋至蠏許盤鬬良久蠏¶
夾虵頭死於水上如連山船人因是得濟也(廣異/記)¶
<pb:KR3k0049_WYG_057-36b>¶
如洲昔有人行海得洲林木甚茂乃維舟登岸㸑於水¶
傍半炊而林没於水遽斷其䌫乃得去詳視之大蠏也¶
(異物/志)¶
蠏賦僕射嚴續位髙寡學為時所鄙江文蔚作蠏賦以¶
譏之云外視多足中無寸腸口裏雌黄每失途而相煦¶
胸中戈甲常聚衆以横行續深赧之(湘山/野録)¶
一代不如一代陶穀奉使吴越忠懿王宴之因食蝤蛑¶
詢其族類忠懿命自蝤蛑至蟛&KR0008;凡十餘以進穀曰真¶
<pb:KR3k0049_WYG_057-37a>¶
所謂一代不如一代也(聖宋/拾遺)艾子何一蠏不如一蟹也¶
甲胄乞貸餘杭尉范達夜夢甲胄而拜於庭北七人云¶
某等皆錢氏時歸順人今海行失道死在君手幸見貸¶
也既覺人有以蝤蛑七枚為獻因遣縱之於江(春渚/紀聞)¶
石下得蟹鄒浩為蔡京所忌謫居昭州使役者濬感應¶
泉一二尺許於亂石之下得蟹一枚自放於江曰予至¶
五嶺不睹此物數年矣亂石之下又非所宜穴處也何¶
從而出耶易不云乎物不可以終難故受之以解蟹者¶
<pb:KR3k0049_WYG_057-37b>¶
解也天實告之矣蒙恩歸侍立可待也於是乎書(道鄉/集)¶
白蟹故老相𫝊建陽縣南興上里山谷中水極清冽嘗¶
產白蟹有直行之異遇歳旱鄉人入谷以盆貯之迎而¶
歸即雨(建寧/志)¶
十二種吕亢守台州命工作蠏圖凡十二種一曰蝤蛑¶
二曰撥棹三曰擁劒四曰彭螖五曰竭朴六曰沙狗七¶
曰望潮八曰倚望九曰石&KR0008;十曰蜂江十一曰蘆虎十¶
二曰蟛蜞又海商言海中&KR1314;鼊島之東一島多蠏種類¶
<pb:KR3k0049_WYG_057-38a>¶
甚異有虎頭者有翅能飛者有能捕魚者有殻大兼尺¶
者(傅嘉祐十/二種論)¶
紅蟹紅蟹殻殷紅色巨者可以裝為酒杯也虎蟹殻上¶
有虎班可裝為酒器與紅蟹皆産瓊崖海邉雖非珍奇¶
亦不易採得也(嶺表/録異)¶
蝤䗋蝤䗋大者長尺餘兩螯至彊八月能與虎鬬虎不¶
如隨大潮退殻一退一長(酉/陽)¶
輸芒蠏八月腹内有芒芒真稻芒也長寸許向東輪與¶
<pb:KR3k0049_WYG_057-38b>¶
海神未輪芒不可食(上/)開腹中猶有海水(本/草)¶
腹毛蠏腹下有毛殺人(酉/陽)¶
敗漆磁石引鐵蟹之敗漆雖在明知弗知然也(淮/南)若蠏¶
之化漆麻之壊酒此不可以理者也(抱/朴)蟹漆相合成水¶
(博物/志)蟹性敗漆燒之致䑕(本/草)以蟹投於漆中化為水服¶
之長生以黒犬血灌之三日燒之諸䑕畢至(仙/方)¶
捕䑕夫釋大道而任小數無以異於使蟹捕䑕蟾蜍捕¶
蚤不足以禁奸塞邪亂乃逾滋注以艾灼蟹匡上納置¶
<pb:KR3k0049_WYG_057-39a>¶
穴中迺熟走窮穴適能擒一䑕也(淮/南)¶
蟹奴廣志云蜅小蟹大如貨錢又蟹奴如榆莢在其腹¶
中生死不相離(北户/録)¶
海鏡海鏡廣人呼為膏葉盤兩片合以成形殻圓中甚¶
瑩滑日照如雲母光内有少肉如蚌胎腹中有紅蟹子¶
其小如黄豆而螯具足海鏡饑則蠏出收拾蟹飽歸腹¶
海鏡亦飽或迫之以火則蟹子走出離腸腹立斃或生¶
剖之有蟹子活在腹中逡巡亦斃(嶺表/録異)¶
<pb:KR3k0049_WYG_057-39b>¶
蒯南海有水蟲名蒯蛤之類也其中有小蟹大如榆莢¶
蒯開甲食則蟹亦出食蒯合甲蟹亦還入為蒯取以歸¶
始終死不相離(博物/志)¶
璅蛣璅蛣腹蟹水母目蝦(江/賦)璅蛣長寸餘大者長二三¶
寸腹中有蟹子如榆莢合體共生俱為蛣取食(南越/志)伐¶
木而寄生枯芟草而兔絲萎川蟹不歸而蛣敗桑木見¶
斷而蠧殄(抱/朴)¶
殻㸃蟹大小殻上多作十二㸃深燕支色亦如鯉之三¶
<pb:KR3k0049_WYG_057-40a>¶
年鱗耳其殻如虎蟹&KR2431;堪作壘子至於鸚巵螺杯不同¶
年而語也(北户/録)¶
　　蝦¶
鰝鰝大鰕長二三丈鬚長數尺今青州呼鰕魚為鰝(爾/雅)¶
珠蝦舜攝天子有援耳貫胸之民來獻珠蝦(金樓/子)¶
丹蝦有丹蝦長十丈鬚長八尺有兩翅其鼻如鋸載紫¶
桂之林以鬚纒身急流以為栖息之處馬丹嘗折丹蝦¶
鬚為杖後棄杖而飛鬚化為丹石在海傍(洞㝠/記)¶
<pb:KR3k0049_WYG_057-40b>¶
蝦鬚吳南陽滕修為廣州刺史或語修蝦鬚長一丈修¶
不信其人後故至東海取蝦鬚長四丈四尺封以示修¶
修乃服之(交廣/記)¶
蝦頭杯南海以蝦頭為杯鬚長數尺金餙鏤之晉康州¶
刺史常以杯獻簡文以盛酒未及飲酒躍於外時廬江¶
太守曲安逺頗解術數即今筮之曰即三旬當後庭有¶
告變者果有生子人面犬身(南越/志)¶
長鬚國大足初有士人隨新羅使風吹至長鬚國地曰¶
<pb:KR3k0049_WYG_057-41a>¶
扶桑洲其署官品有匠長戢波臣役島邏等號拜士人¶
為司風長兼駙馬見姬嬪悉有鬚因賦詩曰花無橤不¶
妍女無鬚亦醜丈人試遣惣無未未不如惣有王大笑¶
曰駙馬竟未能忘情於小女頤頷間乎後至海龍王所¶
見鐵鑊滿中是鰕有五六頭色赤大如臂見客跳躍似¶
求救狀引者曰此鰕王也龍王命放之(酉/陽)¶
海蝦劉悔者登海船忽見忩板懸二巨蝦殻頭尾鉗足¶
具全各七八尺首占其一分觜尖利如鋒刃觜尖上有¶
<pb:KR3k0049_WYG_057-41b>¶
鬚如紅筯各長二三尺長雙脚有鉗鉗粗如人大指長¶
二尺餘上有芒刺如薔薇枝赤而銛硬手不可觸腦殻¶
烘透彎環尺餘何止於盃盂也(嶺表/録異)¶
天蝦廣中邕容道常有鰕蛤隨雨至謂之天蝦天蛤人¶
取鹵之不取亦化葢為海風攝至者(番禺/記)¶
紅蝦紅蝦出潮州番州南巴縣大者長二尺土人多理¶
為盃或釦以白金轉相餉遺(北户/録)¶
水母水母廣州謂之水母閩人謂之&KR2821;(嶺表/録異)東海有物¶
<pb:KR3k0049_WYG_057-42a>¶
狀如凝血縱廣數丈正方圓名曰鮓魚無頭目處無腹¶
臟所處則衆蝦附之隨其東西南北越人煮食之(博物/志)¶
蜡一名摴蒲魚生東海如血䘓大者如牀小者如斗無¶
腹胃眼目以蝦為目蝦動䖳沈故曰水母目蝦如駏驉¶
之與&KR0034;&KR0034;相假矣(本/草)南中好食之云性煖治河魚之疾¶
(嶺表/録異)海鏡蟹為腹水母蝦為目(越絶/書)¶
蝦姑閩中五色蝦長尺餘具五色梅蝦梅雨時有之蘆¶
蝦青色相𫝊蘆葦所變白蝦青蝦各以其色泥蝦相𫝊¶
<pb:KR3k0049_WYG_057-42b>¶
稻花變成多在田泥中一名苗蝦又海中有蝦姑狀如¶
蜈蚣云管蝦(雅/翼)¶
　　螺¶
授醢鼈人祭祀共蠯蠃蚳以授醢人鄭司農云蠯蛤也¶
杜子春云蠯蜯也(周/禮)¶
法螺公輸般見蠡出頭潜以足畫之蠡引閉其户終不¶
可開因傚之設於門戸欲使閉藏當如此固宻也(風俗/通)¶
今門户猶以蠃為輔首古之遺制(雅/翼)¶
<pb:KR3k0049_WYG_057-43a>¶
女化桂陽貞女峽𫝊云秦世有數女取螺於此遇風雨¶
一女忽化為石人今形髙七尺狀如女子(始興/記)¶
紫螺武帝幸瓠子河聞水底有絃歌之聲有老翁出獻¶
帝一紫螺殻中有物狀如牛脂帝問東方朔曰紫螺殻¶
中何物朔曰是蛟龍髓以傅面令人好顔色又女子在¶
孕産之必易令後宫産難者試之殊有神効帝以牛脂¶
塗人面便白澤(幽明/録)¶
飯化衛瓘大康永熙中家人炊飲墮地盡化為螺出足¶
<pb:KR3k0049_WYG_057-43b>¶
而行瓘終見誅(世/説)晉武帝時裴楷家炊黍在甑或變為¶
螺其年楷卒石崇家稻米化螺崇亦被誅(廣五/行記)¶
粟化唐光啟中潤州大荒亂有居民家蓄絶多可一斗¶
五百文先定價後人擁俟開倉倉中悉化小螺子人皆¶
驚怪有收盛分去者至今有收得此螺子(傳/載)¶
放報廣陵王龍潭寺僧有夢數百人求濟者翌早見人¶
擔螺蛤往市忽憶所夢贖放於潭數日忽於潭上獲一¶
小盆非銅非錫非瓦非石持歸以為盥晨起索盥忽見¶
<pb:KR3k0049_WYG_057-44a>¶
禹餘糧子盈於中詢之其徒云某昨置數粒耳僧不之¶
信試貯菽麥白銀等一夕皆充牣僧始寶之於是以所¶
積金盛修刹宇及僧老且病弟子争其器僧云此水宫¶
神物也無上事不可妄費乃取擲於潭遂化為金鴈飛¶
去人目其處曰金鴈(地/志)¶
螺亭南康有女採螺為業夜宿亭上聞風雨聲見衆螺¶
張口而至亂噉其肉明日惟有骨在焉故號其亭曰螺¶
亭(述異/記)南康記事稍同¶
<pb:KR3k0049_WYG_057-44b>¶
素女晉安書生謝端海岸得一大螺大如一石米斛割¶
之中有美女曰予天漢中白衣素女天帝矜君純正令¶
為君作婦端以為妖呵之女嘆息升雲而去(上/)捜神記¶
稍見互見天漢部¶
螺婦義興吳堪為縣吏家臨荆溪忽得大螺已而化女¶
子號螺婦縣令聞而求之堪不從乃以事虐堪曰今要¶
蝦䗫毛鬼臂二物不獲致罪堪語螺婦即致之令乃謬¶
語曰更要禍牛堪又語螺婦婦曰此獸也須㬰牽至如¶
<pb:KR3k0049_WYG_057-45a>¶
犬而食火糞以為火令與火試之忽遣糞燒縣宇令及¶
一家皆焚死焉(原化/記)¶
鸚鵡鸚鵡螺旋尖處屈而朱如鸚鵡觜故以此名殻有¶
青緑班大者可受二升肉内光瑩如雲母裝為酒杯奇¶
而可翫(嶺表/録異)螺離殻出食飽則還殻中若為魚所食殻¶
乃浮出為人所得質白而紫文如鳥形與觴無異故因¶
其象鳥為作兩目兩翼(異物/志)螺常脱殻而逰朝出則有¶
蟲類如蜘蛛入其殻中螺夕還則此蟲出庾闡所謂鸚¶
<pb:KR3k0049_WYG_057-45b>¶
鵡内逰寄居負殻者也(異/苑)¶
紅螺紅螺大小亦類鸚鵡螺殻薄而紅亦堪為酒器刳¶
小螺為足綴以膠漆尤可佳尚也(嶺表/録異)¶
文螺海文蠡數種其大者受一斗南人以為酒杯(廣/志)¶
雲螺南人目螺之有文者曰雲螺用以酌酒(上/)¶
蒼鷹南人目江東人以為椀(異物/志)¶
海螺海螺鳴主大風螺吐光主隂雨螺蛤閉賊軍生亂¶
(𤣥/珠)¶
<pb:KR3k0049_WYG_057-46a>¶
　　蛤¶
海蛤蛤有三皆生於海蛤蠣千歳鳥所化也海蛤百歳¶
鷰所化也魁蛤一名復累老服翼所化(説/文)¶
黄雀化淮水中黄雀至秋化為蛤至春復為黄雀五百¶
年化為蜃蛤(述異/記)¶
海蛤東越海蛤(周書/王㑹)¶
靈蛤西王母曰仙藥次有白水靈蛤(漢武/内𫝊)¶
萬年蛤真臘國進萬年蛤不夜珠光采皆若月照人無¶
<pb:KR3k0049_WYG_057-46b>¶
妍醜皆美艷帝以蛤賜飛燕以珠賜媫妤曰吾晝視后¶
不若夜視之美且令人忽忽如失媫妤即以不夜珠為¶
后夀終不道帝語(趙后/外𫝊)¶
文蛤晉書后妃𫝊論云惠皇識闇鳴蛙知昏文蛤沈光¶
云文蛤即吳人所食文蛤¶
得環周天和元年夏齊冀州人於蜯蛤中得瑶環一雙¶
(三國/典畧)¶
取水唐麟徳中封禪用取明水李敬真曽八九月取蛤¶
<pb:KR3k0049_WYG_057-47a>¶
蚌一尺三寸者依法試之至半夜得水四五升(唐新/語)¶
成龍開寶六年漢陽軍獻蛤有文隠起成龍長五寸許¶
金色鱗甲皎然¶
大如蓆禮部侍郎李常云少監孫莘老莊居在髙郵湖¶
邉嘗一夕隂晦莊客報湖中珠見與數同人至水際見¶
微有光彩俄而光明如月隂霧中人面相覩忽見蚌蛤¶
如蘆席大一殻浮水上一殻如張帆狀其疾如風舟子¶
航小艇競逐之終不可及既逺乃没(文昌/雜録)¶
<pb:KR3k0049_WYG_057-47b>¶
珂珮新安蠻婦人於耳上懸金環子聨貫琴瑟帖於髻¶
側又繞腰以螺蛤聨穿繫之謂為珂珮(雲南/記)¶
如雪東海有蛤鳥常啖之其肉消盡殻起浮出更薄在¶
沙中岸邊潮水往來碏薄蕩白如雪入藥最精勝採取¶
自死者(博物/志)¶
食沙鳬鴈嘗在河邊沙上食沙石悉皆銷爛惟食蛤不¶
消隨糞而出用以為藥倍勝常者(古今/注)¶
雷鳴不閉凡蛤之屬開口聞雷鳴不復閉口(南越/志)¶
<pb:KR3k0049_WYG_057-48a>¶
　　蚌¶
蒲盧十月雉入淮為蜃蜃者蒲盧也(大戴/禮)¶
明月申屠狄謂周公曰賤人何可薄耶周之靈蛙出於¶
土石楚之明月出於蚌蜄少家大豪出於汚澤天下諸¶
侯皆以為寶狄今請退也(墨/子)¶
鮚醬説文云鮚蚌也漢律㑹稽獻鮚醬二升漢書注鄞¶
有鮚埼亭師古曰鮚音結蚌也長一寸廣二分有一小¶
蟹在其腹中琦曲岸也其中多鮚故以名亭¶
<pb:KR3k0049_WYG_057-48b>¶
蚌醬李后主下屬州責蚌醬供宗廟恐滋味䤔(作冉/切)䣸¶
(而琰/切)味薄也其下惶懼不敢寧(廣川/書䟦)¶
現羅漢像大觀中吳興邵宗益剖蚌將食中有珠現羅¶
漢像偏袒右肩矯首左顧衣紋畢具僧俗創見遂奉以¶
歸慈感寺寺臨溪流建炎中憲使楊應誠與客𫝊玩之¶
之次不覺越檻躍入水中亟禱佛求之於烟波渺茫之¶
一索而獲葉少藴曽公衮皆有詩賛之(藝苑/雌黄)¶
龍蟠處士李璞居夀春一日登樓見淮灘雷雨中一龍¶
<pb:KR3k0049_WYG_057-49a>¶
騰起雨霽行灘上得一蚌頗大偶拾視之其中有龍蟠¶
之迹宛然鱗鬛爪角悉具(老學菴/筆記)¶
片帆洞庭湖中舊有巨蚌其大如片帆夜深側立一殻¶
乗風往來煙波間中吐巨珠與月相射漁者一日端取¶
之終不可得近久不見(岳陽風/土記)¶
盈車南方林邑有大蜯盈車明珠至寸不以為貴國人¶
不採(拾遺/録)¶
含醬蚌含醬蚌即蜃也(爾/雅)¶
<pb:KR3k0049_WYG_057-49b>¶
玉珧蜃小者名珧一名玉珧可飾佩刀鞘詩𫝊云天子¶
玉琫而珧珌是也山海經蠌臯山臯水出焉東注激汝¶
水其中多蜃珧(爾/雅)海物異名云江琲柱厥甲美如瑶玉¶
肉柱膚十曰江珧柱郭景純江賦云玉珧海月土肉石¶
華退之謂馬柱甲是此也世人不用此珧字是未知耳¶
(侯鯖/録)¶
水産東南之人食水之產西北之人食六畜產食水產¶
者龜蛤螺蚌以為珍不覺其腥臊也食六畜產者狸兔¶
<pb:KR3k0049_WYG_057-50a>¶
兎䑕雀以為珍味不覺其膻燋也(博物/志)¶
無臟鳥無胃肺蛤蜃無臟蛭以空中而生蠶以無胃而¶
育(裴頠崇/有論)¶
　　蚶¶
魁陸蚶魁陸本草云魁狀如海蛤圓而厚外有理縱横¶
即今之蚶也字書云蚶蛤也出㑹稽可食(爾/雅)¶
天臠炙瓦屋子葢蛤蜯之類也南中舊呼而為蚶子頃¶
因盧鈞尚書作鎮遂改為瓦屋子以其殻上有稜如瓦¶
<pb:KR3k0049_WYG_057-50b>¶
壠故名焉殻中有紫色肉而滿腹廣人尤重之多燒以¶
薦酒俗呼為天臠炙喫多即壅氣背膞煩疼未測其本¶
性也(嶺表/録異)¶
進海蚶元和中嶺南節度使崔詠卒宰臣奏擬皆不可¶
上謂裴度曰嘗有諫進海蚶淡菜者詞甚中正卿可求¶
此人與之度出以訪人或有言孔戣諫者度即日以聞¶
乃命之(唐/書)¶
奏貢蚶元禎為浙東觀察使明州歳貢蚶役郵子萬人¶
<pb:KR3k0049_WYG_057-51a>¶
不勝其疲禎奏罷之¶
専車紫蚖如渠洪蚶専車(江/賦)蚶則徑四尺背似瓦壟有¶
文(臨海水/土物志)玉覧入蚌下誤¶
　　蛤蜊¶
以殻為翅蛤蜊候風雨能以殻為翅飛(酉/陽)¶
菩薩文宗好食蛤蜊一日左右以方盤而進中孹不破¶
裂者上疑其異乃焚香祝之俄頃自開中有二人形眉¶
端秀體質悉備螺髻瓔珞足履菡蓞謂之菩薩上遂置¶
<pb:KR3k0049_WYG_057-51b>¶
之於金粟檀香合以玉線覆之賜興善寺令致敬至㑹¶
昌中毁佛舍遂不知所在(杜陽/編)隋煬帝嗜蛤事稍同(酉/陽)¶
油煎北方人喜用麻油煎物慶厯中羣學士㑹於玉堂¶
使人置得生蛤蜊一簣令雍人烹之久而不至使人往¶
視則云焦矣而尚未爛坐客莫不大笑(筆/談)¶
　　牡蠣¶
鵰化牡蠣一名蠣蛤一名牡蛤陶隠一云是百歳鵰所¶
化此物附石而生磈蠝相連如房故名蠣房讀如阿房¶
<pb:KR3k0049_WYG_057-52a>¶
之房一名蠔山晉安人呼為蠔莆初生海邊才如拳石¶
四面漸長有一二丈者嶄巖如山海一房内有蠔肉一¶
塊肉之大小随房所生大房如馬蹄小者如人指面每¶
潮來則諸房皆開有小蟲入則合之以充腹海人取之¶
以鑿房以烈火逼開之挑取其肉而其殻左顧者雄右¶
顧者則牝蠣耳(本/草)牝蠣言牡非謂雄也介蟲者唯牡蠣¶
是鹹水結成也(酉/陽)¶
合澗南山謂蠣為蠔甲為牡蠣合澗洲圓蠣土人重之¶
<pb:KR3k0049_WYG_057-52b>¶
語曰得合澗一蠔雖不足蠔亦可以高(南越/志)¶
口實何𦙍侈於味食必方丈後稍欲去其甚者猶食白¶
魚䱉脯糖蟹以為非見生物疑食蚶蠣使門人議之學¶
生鍾岏曰䱉之就脯驟於屈申蟹之將糖躁擾彌甚仁¶
人用意深懐如怛至於車螯蚶蠣眉目内闕慙渾沌之¶
奇獷殻外緘非金人之慎不悴不榮曽草木之不若無¶
馨無臭與瓦礫其何算故宜長充庖厨永為口實竟陵¶
王子良見岏議大怒汝南周顒與𦙍書勸令食菜𦙍末¶
<pb:KR3k0049_WYG_057-53a>¶
年遂絶血味(南/史)¶
蠣嶼樂城縣新溪口有蠣嶼方圓數十畝四面皆蠣其¶
味偏好(永嘉/郡記)¶
古賁古賁灰牡蠣殻(異物/志)¶
　　車螯¶
吐氣車螯是大蛤一名蜄能吐氣為樓臺海中春夏間¶
依約島溆常有此氣(本/草)¶
炙設廬陵王義真出為南豫州刺史劉湛為長史義真¶
<pb:KR3k0049_WYG_057-53b>¶
出時居髙祖憂使帳下備膳湛禁之義真乃於齋内别¶
立厨帳㑹湛入煗酒炙車螯正色曰公當今不宜有此¶
設義真曰旦甚寒一杯酒亦何傷酒既至湛因起曰既¶
不能以禮自處又不能以禮處人(沈約/宋書)¶
北海前月十二日至永嘉郡蠣不如鄞縣車螯亦不如¶
北海(謝靈運/荅弟)¶
　　石&KR0917;¶
揚葩石&KR0917;應節而揚葩(江/賦)石&KR0917;形如龜脚得春雨則生¶
<pb:KR3k0049_WYG_057-54a>¶
花花似草華(南越/志)¶
　　龜角¶
石鮭龜角生石上有甲其子如栗春夏生苗如海藻亦¶
有花所謂石鮭揚葩其狀甚異(海/録)¶
　　淡菜¶
海夫人東海夫人生南海生珠母一頭尖中銜少毛海¶
人亦名淡菜又名殻菜雖形狀不典而甚益人(本/草)¶
烏頭烏頭似蚶(臨海水/土物志)¶
<pb:KR3k0049_WYG_057-54b>¶
&KR1173;蛤下來&KR1173;雖似烏頭各自有種(上/)¶
越王越王形似&KR1173;殻赤尾如人𤓰形(上/)¶
土肉土肉純黒如小兒背大長五寸重五六斤有腹無¶
口目有三十足大如釵脯堪炙食(臨海水/土物志)¶
　　蝦蟇¶
蟾蜍蝦蟇一名蟾蜍一名&KR0008;一名去甫一名苦蠪其肪¶
塗玉則刻之如蠟故云能合玉石但肪不可多得取肥¶
者剉煎膏以塗玉亦軟滑易截古玉器有竒特非雕琢¶
<pb:KR3k0049_WYG_057-55a>¶
人功者多是昆吾刀及蝦蟇肪所刻也(本/草)取眉間有白¶
汁謂之蟾酥(衍/義)淮南謂之去蚊¶
無腸蝦蟇無腸龍蛇屬也(衝波/傳)¶
月精紀乖政則蟾蜍月精四頭感翔(春秋運/斗畧)蟾蠩去月¶
天下大亂(河/圖)月為刑而佐日見之於蝦蟇騰蛇之神而¶
殆於即且(史/記)月照天下蝕於詹諸(淮説/林)蟾蜍食明月虹¶
蜺薄朝日(𫝊𤣥/注)¶
戚施韓詩外𫝊曰嬿婉之求得此戚施薛君曰戚施蟾¶
<pb:KR3k0049_WYG_057-55b>¶
蜍喻醜惡也¶
辟兵蟾蜍辟兵夀在五月之望(文/子)蘭芝以芳未嘗見霜¶
鼓造辟兵夀盡五月之望(淮説/林)肉芝者謂萬歳蟾蜍頭¶
上有角頷下有丹書八字體重以五月五日中時取之¶
隂乾百日以其左足盡地即為流水帶其左手於身辟¶
五兵若敵人射已者弓弩矢皆反還自向也(抱朴/仙藥)辟兵¶
法或以月食時刻三歳蟾蜍喉下有八字者血以書所¶
持之刀劍¶
<pb:KR3k0049_WYG_057-56a>¶
隂蟲陸機漏刻賦云伏隂蟲以承波吞恒流其如揖孫¶
綽銘靈虬吐注隂蟲承瀉陸倕銘靈虬承注隂蟲吐噏¶
韓曰隂蟲蝦蟆也¶
醫瘡張暢弟收嘗為猘犬所傷醫者云宜食蝦蟆膾可¶
療收甚難之暢含笑先嘗收因此乃食瘡亦即愈(宋/書)¶
背有朱書唐髙宗嘗患頭風令宫人修藥餌初穿地置¶
爐忽有一蝦蟆躍出色如黄金背有朱書武字帝命放¶
之其夕宫人暴卒後武后竟革命(瀟湘/録)¶
<pb:KR3k0049_WYG_057-56b>¶
如鼎神龍中渭水有蝦蟆大如鼎里人聚觀數日而失¶
(五行/志)¶
蛇鬬先天二年六月京師朝堂磚下有大蛇出長丈餘¶
有大蝦蟆如盤而目赤如火相與鬬俄而蛇入於大樹¶
蛇蟆入於草蛇蝦蟆皆隂類朝堂出非其所也¶
天使李揆乾元中為禮部侍郎嘗一日坐於堂之前軒¶
忽聞堂中動盪喧嘩執燭入視見一蝦蟆大如三斗釡¶
即命人大銅盆覆之客曰夫蝦蟆月中之物亦天使也¶
<pb:KR3k0049_WYG_057-57a>¶
今天使來公堂豈非上帝以榮命付公乎黎明啟視之¶
已亡見矣後數日果拜中書侍郎平章事(酉/陽)¶
養蟆裴度太和中再在中書荐引李宗閔宗閔既得志¶
長譛度度謂人曰養蝦蟆得水病其附下㒺上如此(牛/羊)¶
(日/厯)¶
鑿湖得蟇新繁縣有東湖李徳裕為宰日所鑿夜夢一¶
老父曰某潜形其下幸庇之明府冨貴今鼎來七九之¶
年當相見於萬里外後於土中得一蟇徑數尺投之水¶
<pb:KR3k0049_WYG_057-57b>¶
中而徳裕以六十三卒於朱崖果應七九之䜟(北夢/瑣言)¶
金蝦蟆偽蜀廣都縣百姓陳𢎞秦者家富於財嘗假貨¶
錢一萬𢎞秦徴之甚急人曰請無慮吾先養蝦蟆萬餘¶
頭貸之足奉償秦聞之惻然已其債仍别與錢十千令¶
於蝦蟇於江中經月餘秦因夜歸馬驚不進前有物光¶
明視之乃金蝦䗫也(儆誡/録)¶
肉芝蜀有村夫鬻有蝦蟇甚大兩目如丹皆云肉芝也¶
有醫工買歸慮其走逸以大石臼合於地至曉石臼透¶
<pb:KR3k0049_WYG_057-58a>¶
明如燭籠醫工駭愕齋沐負鐺絜蟾辭家入青城山不¶
知存亡(茅亭/客話)¶
抱芋羮百越人好食蝦蟆凡有筵㑹斯為上味先於釡¶
中置水次下小芋煎之候湯沸如魚眼即下其蛙乃一¶
一捧芋而熟如此呼為抱芋羮又云疥皮者最佳擲於¶
沸湯即躍出其皮自脱皮既脱乃可以修饌時有一叟¶
聞滋味大以為不可云切不得除此錦襖子其味絶珍¶
聞之者莫不大笑(南楚/新聞)¶
<pb:KR3k0049_WYG_057-58b>¶
炙蟾眉州人水濱釣蝦蟆置籃中皆兩兩相負牢不可¶
折極力分之旋即相負如初市之以為珍味成都人最¶
重之以料物和酒炙之曰炙蟾括蒼亦以為珍品名曰¶
風蛤(㳺宦/紀聞)¶
田父蝦蟆大者名田父能食蛇蛇行田父逐之蛇不得¶
去田父銜其尾久之蛇死尾後數寸皮不損肉已盡也¶
(洽聞/記)¶
石撞徳興有毛山環三州界廣袤數百里每歳間山旁¶
<pb:KR3k0049_WYG_057-59a>¶
人夜持火炬入深溪或山洞間捕大蝦蟆名曰石撞(見/㳺)¶
(宦紀/聞)有一種生山谷中黒色肉紅名石鱗魚並可食(通/志)¶
土檳榔土檳榔狀如檳榔在孔穴間得之新者尤軟相¶
𫝊云蟾蜍矢也能已毒瘡(雜/俎)蟾蜍擲糞自其口出(自然/論)¶
夀蟾蜍夀三千歳(枹/朴)蟾蜍頭生角得而食之夀千歳又¶
能食山精(𤣥中/記)蟾蜍萬歳背生芝草出為世之祥瑞(道/書)¶
活師藟山湖水出焉東流於食水其中多活師(山/經)科斗¶
活東注蝦蟇子也(爾/雅)生水中有尾和蜍魚漸大脚生尾¶
<pb:KR3k0049_WYG_057-59b>¶
脱(本/草)一名𤣥針一名𤣥魚(古今/注)¶
　　蛙¶
蟈蟈氏掌去鼃黽焚牡蘜以灰洒之則死注齊魯之間¶
謂鼃為蟈黽耿黽也(周/禮)衍義曰鼃其色青腹細觜尖後¶
脚長故善躍大其聲則曰蛙小其聲則曰蛤月令所謂¶
雀入大水化為蛤者也圖經似蝦蟇而背青緑色俗謂¶
之青蛙亦有背作黄文者人謂之金線鼃陶隠居云蜂¶
蟻鼃蟬其類最多大腹而脊青者俗名土鴨其鳴甚壯¶
<pb:KR3k0049_WYG_057-60a>¶
即爾雅所謂在水曰鼃者是也黒色者南人呼為蛤子¶
食之至美即今所謂之蛤亦名水鷄是也閩蜀浙東人¶
以為珍饌小形善鳴喚者多鼃子(本/草)一名田鷄¶
式怒越王句踐慮伐吳欲人之輕死也出見怒鼃乃為¶
人聞之者曰何為式王曰鼃有氣如此可無為式乎士¶
人聞之者鼃有氣王猶為式兄士人之有勇者乎是歳¶
人有自剄死以其頭獻者(韓内/儲)¶
井鼃魏公子牟謂公孫龍曰子獨不聞夫塪井之鼃乎¶
<pb:KR3k0049_WYG_057-60b>¶
謂東海之鱉曰吾樂與吾跳梁乎井幹之上入休乎缺¶
甃之崖赴水則接掖持頤蹶泥則没足滅跗還虷蟹與¶
科斗莫吾能若也且夫擅一壑之水而跨跗塪井之樂¶
此亦至矣夫子奚不時來入觀乎東海之鱉左足未入¶
而右膝已縶矣於是逡巡而却告之東海之大樂於是¶
塪井之鼃聞之適適然驚規規然自失也(莊秋/水)¶
投鼃燕太子丹自喜得荆軻永無秦憂日與軻逰東宫¶
臨池而觀軻拾瓦投鼃太子令人捧槃金丸進之(燕丹/子)¶
<pb:KR3k0049_WYG_057-61a>¶
羣鬭武帝元鼎五年秋蛙與蝦蟇羣鬭是歳四將軍衆¶
十萬征南越開九郡(漢/志)鼃黽也似蝦蟇而長脚其色青¶
(武紀/注)¶
　蛙蟆二物此説甚明本草分條載之是矣御覧孔帖¶
　爾雅翼通志畧混而一之俱誤鄭樵又云凡蝦蟆之¶
　類俱不交合惟雌雄相對吐沫漸成魚子遂變成科¶
　斗夫此物水中相負孰不見之而乃云云豈自序所¶
　謂廣覧動植漢唐諸儒所不得聞者耶¶
<pb:KR3k0049_WYG_057-61b>¶
取食武帝欲舉籍阿城以南盩厔以東宜春以西除為¶
上林苑東方朔諫以謂此地土宜姜芋水多鼃魚貧者¶
得以人給家足無飢寒之憂(朔/𫝊)注葢人亦取食之¶
供祭霍禹夢車騎聲正讙來捕禹舉家憂愁山曰丞相¶
擅減宗廟羔菟鼃可以此罪也(本/傳)注所以供祭¶
給廩惠帝為太子在華林園聞蛙鳴聲問左右曰此鳴¶
者為官乎為私乎太子令賈&KR0601;對曰在官地為官在私¶
地為私惠帝令曰若是官蛙可給廩先是有䜟云蝦蟆¶
<pb:KR3k0049_WYG_057-62a>¶
當貴(晉中/州記)¶
皷吹齊孔稚珪字徳璋風韻清踈不樂世務門庭之内¶
草萊不剪南有山池春日蛙鳴或問之曰欲為陳蕃乎¶
稚珪笑曰我以此當兩部鼓吹何必期效仲舉僕射王¶
晏嘗鳴笳鼔造之聞羣蛙鳴晏曰此殊聒人耳荅曰我¶
聴卿鼓吹殆不及此晏有愧色(南齊書/談藪)¶
賦卞彬賦蝦蟆云紓青拖紫名為蛤魚世以此令僕也¶
又云科斗唯唯羣浮闇水維朝繼夕聿役如鬼比令史¶
<pb:KR3k0049_WYG_057-62b>¶
諮事也(南/史)¶
呪厭沈僧昭别名法朗少事天師道士中年為山隂縣¶
梁武陵王紀為㑹稽太守宴坐池亭蛙鳴聒耳王曰殊¶
廢絲竹之聴僧昭呪厭十許口便息及日晚王又曰欲¶
其復鳴僧昭曰王歡已闌今恣汝鳴即便喧聒(上/)¶
𤣥隂池石憲貨於鴈門闗行道中因偃大木下忽夢一¶
僧蜂目披褐衲邀俗於𤣥隂池有一僧曰可聴吾徒之¶
梵音也於是合聲而噪明日徑往㝷之行數里窮林積¶
<pb:KR3k0049_WYG_057-63a>¶
水有蛙甚多其水果謂𤣥隂池者其僧乃羣蛙耳(宣室/志)¶
皷精唐林藹為髙州太守有鄉野小兒牧牛聞田中有¶
蛤鳴牧童遂捕之蛤跳入一穴中遂掘之乃蠻首家也¶
得一銅皷其色翠緑土射數處損缺其上隠起多鑄蛙¶
黽之狀疑其鳴蛙即銅鼓精也(嶺表/録異)¶
蛙謎曹著機辨有客試之因作謎云一物坐也坐卧也¶
坐立也坐行也坐著應聲曰在官地在私地復作一謎¶
云一物坐也卧立也卧行也卧走也卧卧也卧客不能¶
<pb:KR3k0049_WYG_057-63b>¶
曉曹曰我謎吞得你謎客大慚(廬陵官/下記)¶
性熱蛙性熱甚補人人有折其足於瓶中以水養之不¶
三五日其損如故亦有以蘇剪食者(北户/録注)¶
　　蜥蜴¶
注鳴蠑螈蛇醫以注鳴者也在草曰蜥蜴在壁曰蝘蜓¶
蝘蜓守宫也(説/文)石龍子一名守官一名山龍子(吴氏/本草)一¶
曰蛇師(北户/録)桂林之中守宫大者能鳴者謂之蛤蚧(方/言)¶
射覆上嘗使諸數家射覆置守宫盂下射之皆不能中¶
<pb:KR3k0049_WYG_057-64a>¶
方朔對曰臣以為龍又無角謂之為蛇又有足跂跂脈¶
脈善言壁是非守宫即蜥埸上曰善賜帛十疋(漢/書)¶
硃砂養蜥蜴或謂之蝘蜓以器養之食以硃砂體盡赤¶
所食滿七斤治𢷬萬杵以㸃女人支體終年不滅唯房¶
室則滅故號守宫𫝊云東方朔語漢武帝試之有騐(博/物)¶
(志/)¶
蜥蜴與魚交魚跳躍則蜥蜴從草中下稍相依近供浮¶
水上而相合事竟魚還水底蜥蜴還草中(三教/珠英)¶
<pb:KR3k0049_WYG_057-64b>¶
蛤蚧蛤蚧首如蟾蜍背有細鱗如蚕子上黄色身短尾¶
短多藏於山谷城牆或大樹間一雌一雄行常相隨常¶
自呼其名曰蛤蚧(本/草)南民曰蛤蚧生一歳每鳴一聲二¶
歳每鳴二聲有至十聲者土人以老蛤蚧尤重之(物類/相感)¶
(志/)其聲絶大或曰一年一聲騐之非也端州大㕔有蛤¶
蚧州吏云有年多年至今每鳴或三聲或一聲不定也¶
(北户/録)蛤蚧大月三聲小月兩聲(海/録)¶
　　螳蜋¶
<pb:KR3k0049_WYG_057-65a>¶
拒斧不過螳蜋蛑螳蜋有斧痕江東呼為石蜋其子蜱¶
蛸(爾/雅)世謂之天馬一名齕疣兖豫謂之拒斧(淮南/注)齊把¶
以東謂之馬穀(方/言)一名斫父(説/文)深秋乳子至夏之初始¶
生(孫炎爾/雅正義)¶
當轍齊莊公出獵有螳蜋舉足將摶其輪問其御曰此¶
何&KR0393;對曰此螳蜋也其為蟲也知進而不知却不量力¶
而輕就敵公曰此為人必為天下武勇矣迴車而避之¶
勇武聞之知所盡死矣故田子方隠一老馬而魏國寳¶
<pb:KR3k0049_WYG_057-65b>¶
之齊莊公避一螳蜋而勇武歸之(淮人/間)蘧伯玉謂顔闔¶
曰汝不知夫堂蜋乎怒其臂以當車轍不知其不勝任¶
也是其才之美者也(莊人/間世)螳蜋氣蟲摶斧奮臂當轍不¶
迴勾踐是避勇士致斃勵之以義(郭璞/賛)晉文迴輪於勇¶
蟲而壯士雲赴句踐曲躬於怒蛙而戎卒輕死(抱/朴)¶
　齊莊公迴車韓詩淮南俱同而郭以為句踐葛以為¶
　文豈各别有見耶¶
捕蟬吳王夫差令於邦中曰寡人伐齊有敢諍者死太¶
<pb:KR3k0049_WYG_057-66a>¶
子友欲因諷諫以激於王清旦懐丸持彈從後園而來¶
衣洽履濡王怪而問之太子友曰適游後園聞秋蜩之¶
聲往而觀之夫秋蟬登高樹飲清露隨風撝撓長吟悲¶
鳴自以為安不知螳蜋超枝縁條曳腰聳距而稷其形¶
夫螳蜋翕心而進志在有利不知黄雀盈緑林徘徊枝¶
隂&KR0008;&KR0008;微進欲啄堂蜋也夫黄雀但知伺螳蜋之有味¶
不知臣挾彈危擲蹭蹬飛丸而集其背也(吴/越)此三者皆¶
務欲得其前利而不顧其後之有患也(説/苑)韓詩孫叔敖¶
<pb:KR3k0049_WYG_057-66b>¶
諫楚莊王事同¶
鄣葉楚人足貧讀淮南方得螳蜋伺蟬自鄣葉可以隠¶
形遂於樹下仰取葉螳蜋執葉伺蟬以摘之葉落樹下¶
樹下先有落葉不能復分别掃取數斗歸一一以葉自¶
鄣問其妻曰汝見我不妻時始恒荅言見經目乃厭倦¶
不堪紿云不見嘿然大喜齎葉入市對面取人物吏遂¶
縳詣縣官受辟自説本末官大笑放而不治(邯鄲/笑林)¶
　　蟬¶
<pb:KR3k0049_WYG_057-67a>¶
異名蟬楚謂之蜩宋衛之間謂之螗蜩陳鄭之間謂之¶
䗅蜩秦晉之間謂之蟬海岱之間謂之䗁(方/言)¶
復育蟬未脱時名復育相傳言蛣蜣所化秀才韋翾莊¶
在社曲常冬中掘樹根見復育附於朽處怪之村人言¶
蟬固朽木所化也翾因剖一視之腹中猶實爛木(酉/陽)蟬¶
生於復育開背而出(論/衡)¶
蟬鳴取子羿五歳父母與之入山處之木下以待蟬鳴¶
還欲取之而群蟬俱鳴遂捐而去羿為山間所養年二¶
<pb:KR3k0049_WYG_057-67b>¶
十習於弓矢仰天大嘆曰我將射四方矢至吾門止因¶
捍弓即射矢靡他截草徑至役之門乃隨矢去(括地/象)¶
齊女牛亨問仲舒曰蟬名齊女者何故荅曰昔齊王之¶
后怨王而死屍變為蟬登庭樹嘒唳而鳴王深恨之故¶
曰齊女(仲舒荅問/古今注)¶
承蜩仲尼適楚出於林中見痀慺者承蜩猶掇之也仲¶
尼曰子巧乎有道耶曰我有道也五六月累垸二而不¶
墜則失者錙銖累三而不墜則失者十一累五而不墜¶
<pb:KR3k0049_WYG_057-68a>¶
猶掇之也吾處身若橜株駒吾執臂若槁木之枝雖天¶
地之大萬物之多而唯蜩翼之知吾不反不側不以萬¶
物易蜩之翼何為而不得孔子顧謂弟子曰用志不分¶
乃疑於神其痀僂丈人之謂乎(列黄帝/莊達士)¶
識時貂蟬古服也貂者取其有文而不煥外柔而易内¶
剛而勁也蟬者取其清虚而識時變也在位者有文而¶
不自耀有武而不示人清虚自牧識時而動(古今/注)¶
五徳昔人稱蟬有五徳頭上有緌則其文也含氣飲露¶
<pb:KR3k0049_WYG_057-68b>¶
則其清也黍稷不亨則其廉也處不巢居則其儉也應¶
候守節則其信也(陸雲寒/蟬賦)¶
翳葉顧愷之好諧謔人多愛狎之尤信小術以為求之¶
必得桓𤣥嘗以一柳葉紿之曰此蟬所翳葉也取以為¶
蔽人不見已愷之喜引葉自蔽𤣥就溺焉愷之信其不¶
見已也甚以珍之(晉/書)¶
青林樂唐時京城㳺手夏日採蟬貨之唱曰只賣青林¶
樂婦人小兒争買以籠懸忩户間亦有騐其聲長短為¶
<pb:KR3k0049_WYG_057-69a>¶
勝負者(清異/録)¶
　　蟋蟀¶
異名蟋蜶蛬劉邵注云謂蛚蜻也孫炎曰梁國謂之蛬¶
(爾/雅)南楚謂之王孫(方/言)一名吟蛩一名蛩濟南呼為懶婦¶
一名紡緯(古今/注)幽州人謂之促織里語趣織鳴懶婦驚¶
(詩義/疏)蟋蟀食蠅而化成(詩義/問)¶
代簫管道賁聞蟋率曰時聞此聲是代簫管(髙僧/傳)¶
金籠蟋蟀每至秋時宫中妃妾輩皆以小金籠捉蟋蟀¶
<pb:KR3k0049_WYG_057-69b>¶
閉於籠中置之枕函夜聴其聲庶民之家皆效之也(開/天)¶
(遺/事)¶
葦化朽葦之為蛬也稻之為&KR2501;也(捜神/記)¶
　　蜂¶
異名蜂燕趙之間謂之蠓螉大者有蜜謂之盡蜂或呼¶
笛師(方/言)¶
蜂君蜂有君禮也(化/書)蜂無王而盡死(自然/倫)聖人師蜂立¶
君臣師蜘蛛立網罟師拱䑕制禮師戰蟻置兵(闗尹/子)¶
<pb:KR3k0049_WYG_057-70a>¶
兼採蜜蜂以兼採為味(張璠易/法序)¶
蜂舟周武王東伐紂夜濟河時雲明如晝八百之族皆¶
齊而歌有大蜂狀如丹鳥飛集王舟因以鳥畫其族翌¶
日而梟紂名其船曰蜂舟魯哀公二年鄭人擊趙簡子¶
得其蜂旗則其類也(拾遺/記)¶
垂芒蜂蠆垂芒(捜神/記)邾人以須句故出師公卑邾不設¶
備而禦之臧文仲曰國無小不可易也無備雖衆不可¶
恃也君其無謂邾小蠭蠆有毒而况國乎(僖二/十二)¶
<pb:KR3k0049_WYG_057-70b>¶
附車豫章嚴豐字孟侯為郡主簿太守賈萌舉兵欲誅¶
王莽有飛蜂附萌車衡豐諫以為不祥之徴萌不從果¶
見殺(謝承/書)¶
集船陶侃以袁謙為高凉太守未至百餘里浦中有蜜¶
蜂蔽日而下謙船上明早進西南卒遇大風飛砂天地¶
晦合不復得還浦遂殁海中(王隠/晉書)¶
懐袖卒驚鄒湛對武帝曰猛禽在田荷戈而出凡人能¶
之蜂蠆作於懷袖勇夫為之驚駭出於意外故也(晉/書)¶
<pb:KR3k0049_WYG_057-71a>¶
逐賊元嘉元年建安郡山賊百餘人掩破郡治抄掠百¶
姓子女資産遂入佛圖摶掠財寶先是諸供養具别封¶
置一室賊破户忽有蜜蜂數萬頭從衣麓出同時噬螫¶
羣賊身首腫痛眼皆盲合先諸所掠皆棄而走(宣/記)¶
孔昇翁東都龍門有一處天寶寺北宗雅禪師於此建¶
蘭若庭多古柏枝榦拂地一年中桐始華有異蜂聲如¶
人吟詠禪師諦視之具體人也但有翅長寸餘禪師異¶
之乃網取一焉置紗籠中意嗜桐華採苑置其傍終日¶
<pb:KR3k0049_WYG_057-71b>¶
集於一隅微聆吁嗟之聲忽有數人翔集籠外若相慰¶
狀又一日其類數百有乗車輿者其大小相稱積於籠¶
外語聲甚細亦不憚人僧蜜聴之有曰孔昇翁為君筮¶
不祥頗記元有曰君已除死籍又何懼焉有曰叱叱予¶
與青桐君奕勝獲琅玕紙數十幅君出可為扎星子詞¶
當為料理語皆非人世事終日而云禪師舉籠放之因¶
視謝之次日有人長三尺黄羅衣衣虚止禪師屠蘓前¶
曰我三清使者上伯仙致意多謝指顧失所在(酉/陽)¶
<pb:KR3k0049_WYG_057-72a>¶
鸞蜂貞元八年吴明國貢鸞蜂蜜云其蟲之聲有如鸞¶
鳯而身被五彩大者可重十餘斤為巢於深巖峻嶺間¶
大者占地二三畝國人採其蜜不逾三二合如過度即¶
有風雷之異若螫人則生瘡以石上菖蒲根𫝊之即愈¶
久食之令人長夀顔如童子髪白者應時而黒(桂陽/編)¶
怒螫皇甫湜性褊急嘗為蜂螫手指因大躁怒命臧獲¶
及里中小兒輩箕斂蜂窠購以善價俄頃出窠於庭命¶
碎於杵白絞取津液以酧所痛(唐闕/史)¶
<pb:KR3k0049_WYG_057-72b>¶
䗊蜂劉恂曽逰宣歙門見彼中人好食蜂兒狀如蚕蛹¶
而璧白大蜂結房於山林間其大如巨鍾其中不知幾¶
百層村人採時必以草衣蔽身以&KR0008;毒螫復以烟火逼¶
散蜂母然後攀援崖樹㫁其根一扇有蜂兒五斗或一¶
石二分之一翅足具矣即入鹽酪炒之曝乾以小(闕/)¶
貯之寄入京洛以為方物(嶺表/録異)¶
射覆丁文果善射覆宋太宗一日置一物急令射之果¶
乃曰葩葩華華山中採花雖無官職一日两衙啟之乃¶
<pb:KR3k0049_WYG_057-73a>¶
數蜂也(玉壺/清話)¶
若壺赤蟻若象𤣥蜂若壺(楚/辭)五原蔡誕云崑崙山大蜂¶
一丈其毒殺象(抱/朴)¶
蜂房夫牛蹄之涔不能生鱣鮪而蜂房不容鵠卵小形¶
不足以苞大體也(淮記/論)¶
　　蜘蛛¶
喜母&KR0008;蛸長踦(爾/雅)小鼅鼄長脚者一名&KR0008;蛸一名長踦¶
俗呼為喜子(䟽/)&KR0008;蛸長足蜘蜘也(詩義/問)一名長脚荆州¶
<pb:KR3k0049_WYG_057-73b>¶
河内人謂之喜母此蟲來著人衣當有親客有喜也幽¶
州人謂之親客亦知蜘蛛為羅網居之(陸機/䟽)赤班者俗¶
名絡新婦(本草/陶)¶
網蟲網蟲垂户織夕鳥傍簷飛(沈休文學/省愁卧詩)¶
結網太昊師蜘蛛而結網(抱/朴)¶
解網湯出見羅者湯下車命解其三面置其一面更致¶
祀曰昔蛛蝥作網今人學結欲左者左欲右者右欲髙¶
者高欲下者下吾取其犯命者(帝王/世紀)¶
<pb:KR3k0049_WYG_057-74a>¶
執&KR0034;晉公子重耳奔齊與五臣游乎大澤中見蜘蛛布¶
網曳繩執&KR0034;而食之公子重耳乃撫撲之於駐駟而觀¶
之顧謂其臣咎犯曰此蟲也智之薄者矣而猶役其智¶
布其網曳其繩執&KR0034;而食之况乎人之有智而不能廓¶
垂天之網布絡地之罟以供方丈之御是曽不如蜘蛛¶
之智孰可謂之人乎咎犯曰公子慎勿言也若終行之¶
則有邦有嗣矣(符/子)¶
蜘蛛隠楚國龔舍初隨楚王朝宿未英宫見蜘蛛大如¶
<pb:KR3k0049_WYG_057-74b>¶
栗四面縈羅網有蟲觸之而死者退而不能得出焉舍¶
乃嘆曰吾生亦如是耳仕宦者人之網羅也豈可淹歳¶
於是挂冠而退時人笑之謂舍為蜘蛛之隠(金樓/子)¶
如栗張文成景雲二年為鴻臚寺丞帽帶及緑袍並䑕¶
嚙有蜘蛛大如栗當寢門縁絲上經數月大赦加階授¶
五品(僉/載)¶
如輪相𫝊裴旻山行有山蜘蛛垂絲如匹布將及旻引¶
弓射殺之大如車輪因斷其絲數尺收之部下有金瘡¶
<pb:KR3k0049_WYG_057-75a>¶
者剪方寸貼之血立止(酉/陽)¶
飯化道士許相之言以盆覆寒食飯於暗室地土入夏¶
悉化為蜘蛛(上/)¶
蛛嘲洛陽有歌婦楊苧羅聰惠有才思解嘲辨楊凝式¶
甚憐之時有僧雲辨者善講經有口才楊尤重之長夀¶
年五月雲辨對講歌者忽有蜘蛛於簷前垂絲而下正¶
對楊與雲辨前楊笑謂歌者曰試嘲得着奉絹二匹歌¶
者不思應聲嘲之意不離雲辨辨體充肚大楊見詩絶¶
<pb:KR3k0049_WYG_057-75b>¶
倒大叫和尚將絹來雲辨慙且笑與絹五匹詩曰吃得¶
肚嬰撑尋思繞寺行空中設羅網只待殺蟲生(洛陽舊/聞記)¶
為妖江夏城南鐵佛寺内有蜘蛛井世𫝊唐時有紅白¶
二蜘蛛化為妖婦以媚人故鑄鐵佛鎮王(志/)¶
　　蟻¶
𤣥駒十有二月𤣥駒賁𤣥駒者也螘也賁者走於池中¶
也(大戴/禮)牛亨問曰蟻名𤣥駒者何也荅曰河南人並河¶
而見人馬數千萬皆如黍米逰動往來從旦至暮家人¶
<pb:KR3k0049_WYG_057-76a>¶
以火燒之人皆是蚊蚋馬皆是大蟻故今人呼蚊蚋曰¶
黍民名蟻曰𤣥駒也(古今/注)吾見𤣥駒之步雉之晨呴也¶
(法/言)¶
蚍蜉蚍蜉大螘其子蚳(爾/雅)其場謂之坻或謂之垤(方/言)¶
戴粒東海有鼇焉冠蓬萊而浮游於滄海騰躍而上則¶
干雲之峯類邁於羣岳沈没而下則隠天之丘潜嶠於¶
重川有蚳蟻聞而悦之與羣蟻相要呼海畔欲觀鼇之¶
形月餘鼇潜未出羣蟻將反遇長風激浪崇濤萬仞海¶
<pb:KR3k0049_WYG_057-76b>¶
水沸地雷震羣蟻曰此將鼇之作也數日風止雷黙海¶
中隠起如岊羣蟻曰彼之冠山何異我之戴粒逍遥封¶
壤之巔歸伏乎窟穴之下此乃物我之適自已而然何¶
用數百里勞形而觀之乎(符/子)¶
知水管仲隰朋從於桓公而伐孤竹行山中無水隰朋¶
曰蟻冬居山之陽夏居山之隂蟻壤一寸而仞有水乃¶
掘地遂得水(管/子)¶
娱意空城寥廓所聞者悲風所見者鳥雀昔陳司空為¶
<pb:KR3k0049_WYG_057-77a>¶
邑宰所在幽閒獨坐愁思幸賴游蟻以娱其意以今况¶
之知不虚矣(應&KR2011;與曹/昭伯牋)¶
牛鬭殷仲堪父病虚悸聞牀下蟻動謂是牛鬭孝武不¶
知是殷公問仲堪有一殷病如此不仲堪流涕而起曰¶
臣進退唯谷(世/説)¶
蟻王吳富陽董昭之嘗乗船過錢塘江中央見一蟻著¶
一短蘆走一頭迴復向一頭甚遑遽畏死因以繩繫蘆¶
着舡船至岸蟻得出其夜夢一烏衣人謝云僕是蟻中¶
<pb:KR3k0049_WYG_057-77b>¶
之王也感君見濟之恩君後有急難當相告語厯十餘¶
年時所在刼盜昭之被横録為刼主繫餘姚昭之忽思¶
蟻王之夢結念之際同被禁者問之昭之具以實告其¶
人曰但取三兩蟻着掌中語之昭之如其言夜果夢烏¶
衣云可急投餘杭山中天下既亂赦令不及也既寤蟻¶
齧械已盡因得出獄過江投餘杭山旋遇赦遂得無他¶
(齊諧/記)¶
蟻宫西京化度廢寺有礓石徑三尺餘孔穴通連若欄¶
<pb:KR3k0049_WYG_057-78a>¶
櫓樓臺之狀號曰蟻宫昔有於中見蟻金色其大若蜂¶
動逾因掘地及泉得此石焉(兩京/記)¶
蟻城忠州墊江縣吏冉端唐開成初父死有嚴師者善¶
山岡為卜地云合有王氣羣聚之物掘深丈餘遇蟻城¶
方數丈外重雉堞皆具子城譙櫓工若彫刻城内分徑¶
街小垤相次每垤有蟻數十憧憧不絶徑甚净滑樓中¶
有二大蟻一紫色長寸餘足作金色一有羽細腰稍小¶
白翅翅有經脈疑是雌者衆蟻約有數解其城隅小壞¶
<pb:KR3k0049_WYG_057-78b>¶
上以堅土為葢故中樓不損既掘露蟻擾擾若求救狀¶
端懼而掩之(酉/陽)¶
長尺馬緒謫潮得巨蟻長尺餘鹽漬之歸誇北人(續博/物志)¶
蚍蜉王徐𤣥之夜讀書有人物如粟粒數百皆具甲胄¶
擁一赤幘紫衣者行案上𫝊呼曰蚍蜉王欲觀漁於紫¶
石潭一赤幘紫衣者凡數百齊入硯中獲小魚數千頭¶
𤣥之以書卷蒙之執燭以觀一無所見(異聞/集)𤣥之捨卷¶
而寢方寐間忽被甲士逮去其王曰蚍蜉王其官有馬¶
<pb:KR3k0049_WYG_057-79a>¶
知𤣥螱飛其㞐有候兩殿陵雲臺𤣥之夢覺明日掘得¶
蟻穴如三石缶盡焚之(纂異/記)¶
有君螻蟻之有君也一拳之宫與衆處之一塊之臺與¶
衆臨之一粒之食與衆蓄之一蟲之肉與衆師之一罪¶
無疑與衆戮之(化/書)¶
化蝦嶺南暑月欲雨則朽壞中白蟻蔽空而飛入水翅¶
脱化為蝦土人遇夜於水次乗燭蟻見火光悉投水中¶
則以竹漉取摶之每摶以豚臠糝之為鮓號天蝦鮓又¶
<pb:KR3k0049_WYG_057-79b>¶
有大赤蟻作窠於木梢如數升器者取其卵並蟻以糝¶
泊薑鹽釀焉味極辛辣(倦㳺/録)¶
蟻醬交廣溪洞聞酋長多蟻卵陶令净鹵以為醬醬或¶
云其味酷似肉醬非官客親友不可得也(嶺表/録異)¶
　　蝴蝶¶
鳯車蛺蝶一名野蛾一名風蝶江東呼為撻末色白皆¶
青者是也其大如蝙蝠者或黒色或青斑名曰鳯子一¶
名鳯車一名鬼車生江南柑橘園中(古今/注)¶
<pb:KR3k0049_WYG_057-80a>¶
化陵舄得鬰棲則為烏足烏足之根為蠐螬其葉為胡¶
蝶胡蝶胥也(莊至/樂)木蠧生蟲羽化為蝶(捜神/記)麥之為蛺¶
蝶也羽翼焉眼目成焉心智存焉此自無知知而化為¶
有知而氣易也(上/)¶
夢蝶夢者莊周夢為蝴蝶栩栩然胡蝶也自喻適志與¶
不知周也俄然覺則蘧蘧然周也不知周之夢為胡蝶¶
與胡蝶之夢為周與周與胡蝶則必有分矣此之謂物¶
化(莊/子)¶
<pb:KR3k0049_WYG_057-80b>¶
大如燕劉子卿居廬山有五綵雙蝶來逰花上其大如¶
燕夜間有二女子曰感君愛花間之物故來相諧君子¶
豈有意乎子卿曰願伸繾綣二女曰今宵讓姊次夜姊¶
曰昨夜之歡今留於汝自是每旬一至者數年廬山有¶
廟泥塑二神女容貎如二婦人(六朝録稽/神秘苑)¶
驚蛺蝶魏收昔在洛京輕薄尤甚人號曰魏收驚蛺蝶¶
文襄㑹逰東山令給事黄門侍郎顥等宴文襄曰魏收¶
恃才無宜適須出其短往復數畨收忽大唱曰楊遵彦¶
<pb:KR3k0049_WYG_057-81a>¶
理屈己倒愔從容曰我綽有餘暇山立不動若遇當塗¶
恐翩翩遂逝當塗者魏翩翩者蛺蝶也文襄知知之大¶
笑稱善(北齊/書)¶
樹子化蝶長安城禁苑内一大樹冬月雪中忽花葉茂¶
盛及凋落後結實其子光明燦然如火之照焉數日皆¶
化為紅蛺蝶飛去至明年唐髙祖自唐國入長安此其¶
前兆也(瀟湘/録)¶
滕王蝶圖劉魯封云見滕王蝶圖有名江夏班大海眼¶
<pb:KR3k0049_WYG_057-81b>¶
小海眼村&KR0187;來菜花子(酉/陽)¶
白尺蠖化白蛺蝶尺蠖繭所化也秀才顧非熊少時見¶
鬰栖中壞緑裙幅旋為蝶張周封言百合之合之泥其¶
隙經宿化為大蝴蝶¶
蝶異段公路常見盧肇説捉得一粉蝶如兩手大上有¶
散緑㸃丁香眼前翅頭兩畫臙脂色後翅為燕尾分亦¶
蝶之異也(北户/録注)¶
木葉化段公路南行厯懸獲蛺維舟飲水覩崖側有一¶
<pb:KR3k0049_WYG_057-82a>¶
木五綵初謂丹青之樹命僕採獲一枝尚綴軟蝶凡二¶
十餘個有翠紺縷者金眼者丁香眼者紫班眼者黒花¶
者黄白者緋脉者大如蝙蝠者小如俞莢者因登岸視¶
之乃知木葉化焉(北户/録)¶
如蒲帆常有人㳺南海泊於孤岸有物如蒲帆飛過海¶
將到舟舟人競以物擊之如帆者盡破碎墮地視之乃¶
蛺蝶也海人去其翅足稱之得肉八十斤噉之極肥美¶
(嶺南異/物志)¶
<pb:KR3k0049_WYG_057-82b>¶
衣化羅浮山有蝴蝶洞在雲峯巖下古木叢生四時出¶
綵蝶世𫝊葛仙遺衣所化(舊/志)¶
媚蝶鶴子草蔓上春生雙只食其葉越女收於糚奩中¶
養之如養蠶法蟲老不食而蜕為蝶蝶赤黄色女子佩¶
之如細鳥皮號為媚蝶(嶺表録異/北户録)¶
蝶粉蝶交則粉退蜂交則黄退¶
　　蜻蜓¶
赤弁使者水蠆為&KR2652;(矛/)&KR0008;(務/)蜻蛉也(淮/南)一名桑根(説/文)一¶
<pb:KR3k0049_WYG_057-83a>¶
名白宿(吕覧/注)淮南人呼康伊(方言/注)蜻蛉一曰青亭色青¶
而大者是也小而黄者曰胡離一名胡黎小而赤者曰¶
赤卒一曰綘騶一名赤衣使者(海録作/青弁)一名赤弁丈人¶
紺蝶一名蜻蛉似蜻蛉而色𤣥紺江東人呼為紺幡亦¶
曰童幡亦曰天鷄好以七月羣飛暗天海邊夷貊食之¶
者謂海中青鰕化為之也(古今/注)一名虰蛵一名負勞(爾/雅)¶
鄱陽人呼江鷄(雅/翼)¶
射蜻楚莊王命養由基射蜻蛉曰吾願生得之養由基¶
<pb:KR3k0049_WYG_057-83b>¶
援弓射之拂左翼(尸/子)¶
忘機海上之人有好蜻蛉者毎居海上㳺蜻之至者百¶
數而不止前後左右盡蜻也終日玩之而不去其父告¶
之曰聞蜻皆從汝居取而來吾將翫之明日之海上而¶
蜻無至者矣(吕/覧)¶
童子戯莊辛對楚襄王曰夫蜻蛉六足四翼飛翔乎天¶
地之間俛啄蚊䖟而食之仰承丼露而飲之自以為無¶
患與人無争也不知夫五尺童子方將調飴膠絲加已¶
<pb:KR3k0049_WYG_057-84a>¶
乎四仞之上而下為螻蟻食也(楚/䇿)¶
化珠五月五日埋蜻蜓頭於西向户下埋至三日不食¶
則化成青真珠又云埋於正中門(博物/志)青蛉之首瘞而¶
為珠(類/從)¶
　　螢¶
異名螢火一名即炤(爾/雅)一名景天一名丹良一名夜光¶
一名宵燭(古今/注)一名放光一名夜照(本/草)¶
丹鳥丹鳥羞白鳥丹鳥者謂丹良也白鳥者謂蚊蚋也¶
<pb:KR3k0049_WYG_057-84b>¶
其謂之鳥也重其養也有翼者為鳥羞也者進也不盡¶
食也(大戴/禮)¶
逐螢光行光熹元年秋張讓叚珪刼少帝及陳留王走¶
小平津帝與王夜逐螢火光行數里得民家露車共乗¶
還宫(後/漢)¶
囊螢車𦙍字武子好學不倦家貧不常得油夏月用練¶
囊盛數十螢火以夜繼日焉(續晉/陽秋)車𦙍好學嘗囊螢光¶
讀書時值風雨𦙍嘆曰天不遣我成其志業耶言訖有¶
<pb:KR3k0049_WYG_057-85a>¶
大螢傍書忩比常螢數倍讀書訖即去來如風雨至(獨/異)¶
(志成應/元事統)¶
微螢逰山煬帝大業末天下已盜起帝於景華宫徴求¶
螢火數斛夜出㳺山如放光火徧巖谷(隋/書)¶
　　螻蛄¶
五伎螻蛄一名天螻一名&KR1386;(本/草)梧䑕五技而窮(荀/子)螻蛄¶
一名石䑕(古今/注)碩䑕五能不成一技術注云能飛不能¶
過屋能縁不能窮木能㳺不能度谷能穴不能掩身能¶
<pb:KR3k0049_WYG_057-85b>¶
走不能絶人(蔡邕勸/學篇)¶
如牛黄帝起有大螻見(河/圖)鄒衍言黄帝土徳有螻蛄如¶
牛(劉向/别録)黄帝時有大螻如羊(宋符/瑞志)¶
穿獄廬陵太守龎企自云其乃祖非罪係獄將上有螻¶
蛄行其左右謂曰爾有神能活我死否因投食與之螻¶
蛄食飲盡去有頃復來形體稍大意每異之乃復與食¶
如此數月間其大如豚及將刑之夜螻蛄掘壁為大穴¶
乃破械從之出亡後遇赦免故龎氏世祀螻蛄焉(捜神/記)¶
<pb:KR3k0049_WYG_057-86a>¶
　　蠅¶
醜扇蠅醜扇青蠅之類好摇翅自扇(爾/雅)¶
灰生爛灰生蠅(淮/)蠅生積灰蜂出蜘蛛(發蒙/記)蠅墮水死¶
者置於灰中須臾即活(相感/志)或曰大麻蠅茅根所化(酉/陽)¶
腐聚腐肉所在青蠅集聚辨别白黒敗亂邦國(易/林)¶
託驥蒼蠅之飛不過十步託驥之旄乃騰千里之路然¶
無損於騏驥得使蒼蠅絶羣也(張敞/集)光武與隗囂書曰¶
蒼蠅之飛不過三數步託驥之尾得以絶羣(東觀/漢記)附騏¶
<pb:KR3k0049_WYG_057-86b>¶
驥之旄端軼歸鴻於碣石(廣絶/交論)¶
青蠅為弔客虞翻放逐南方自恨犯上獲罪當長没海¶
隅生無可與語死以青蠅為弔客使天下一人知己者¶
足以不恨(别/恨)¶
逐蠅王思正始中為司農性急嘗執筆作書蠅集筆端¶
驅去復來如是再三思恚怒自起逐蠅不能得還取筆¶
擲踏壞之(苛吏/傳)¶
夢集鼻魏何晏嘗夢見青蠅數十頭來集鼻上驅之不¶
<pb:KR3k0049_WYG_057-87a>¶
肯去以問管輅輅曰鼻者艮此天中之山今青蠅臭惡¶
而集之焉位峻者顛輕豪者亡不可不思害盈之數盛¶
衰之期至明年晏及鄧颺皆伏誅(廣五/行記)¶
蠅赦符堅時鳯凰集於東閣大赦天下初將為赦與王¶
猛符融議於丼露堂悉屏左右堅自為文有一大蒼蠅¶
入自牖間鳴聲甚大集於筆端驅而復來堅惡之久而¶
方去俄而長安街巷市里民相告曰官今大赦有司以¶
聞堅驚謂融曰禁中無屬耳之垣事何從而泄也敇外¶
<pb:KR3k0049_WYG_057-87b>¶
推之咸言有一小人衣青衣大呼於市曰官今大赦須¶
臾不見堅嘆曰其向蒼蠅乎聲狀非常吾固惡之(前秦/録)¶
　異苑作晉明帝¶
杕閣厙狄伏連居室患蠅杖門者曰何故放入(北/史)¶
號凍蠅王方慶體質鄙陋言辭魯鈍為鳯閣侍郎張元¶
一謂之被凍(僉/載)¶
鷹頭袁楚客規魏元忠書云閹宦君側之人衆所畏懼¶
所謂鷹頭之蠅廟垣之䑕者也¶
<pb:KR3k0049_WYG_057-88a>¶
豆擊蠅張芬在韋臯幕中有一客於宴席上以籌椀中¶
緑豆擊蠅十不失一一座驚笑芬曰無費吾豆遂指起¶
蠅拈其後脚畧無脱者(酉/陽)¶
食苽蠅集武儒衡為中書舍人時元稹依倚内官得知¶
制誥儒衡深鄙之食食苽閣下蠅集於上儒衡以扇揮¶
之曰適從何處來而遽集於此同僚失色儒衡意氣自¶
若(舊/唐)¶
聲蠅類有蒼者聲雄壯負金者聲清聒其聲在翼也青¶
<pb:KR3k0049_WYG_057-88b>¶
者能敗物巨者首如火(酉/陽)一名景跡¶
謍謍營營青蠅止于林(説/文)¶
　　蚊¶
白鳥營肌齊桓公卧於栢寢謂仲父曰吾國富民殷無¶
餘憂矣一物失所寡人猶為於邑白鳥營肌而求飽寡¶
人因之開翠紗之幬進蚊子焉其蚊有知禮者不食公¶
之肉而退有知足者㗱公之肉而退有不知足者遂長¶
嘘短吸而食之及其飽也腹腸為之破潰公曰嗟乎民¶
<pb:KR3k0049_WYG_057-89a>¶
生亦猶是矣(金樓/子)¶
蚊睫景公問晏子曰天下有極細乎對曰東海有蟲巢¶
於蚊睫再乳再飛而蟁不為驚名曰焦螟(晏/子)江浦之間¶
生麽蟲其名曰焦螟羣飛而集於蚊睫弗相觸也栖宿¶
去來蚊弗覺也離朱子羽方晝拭皆揚眉而望之弗見¶
其形&KR1694;俞師曠方夜擿耳俛首而聴之弗聞其聲唯黄¶
帝與容城子居空峒之上同齋三月心死形廢徐以神¶
視塊然見之若嵩山之阿徐以氣聴砰然聞之若雷霆¶
<pb:KR3k0049_WYG_057-89b>¶
之聲(列/子)南方蚊翼下有小蜚蟲焉目明者見之每生九¶
卵伏成九子蜚而俱去蚊遂不知(神異/經)¶
射覆郭舍人曰願問朔一事朔得臣願榜百朔窮臣當¶
賜帛曰可從何處來歌謳且行不從門入踰我垣牆㳺¶
戯中庭上入殿堂擊之拍拍死者欀欀格鬭而死主人¶
被創是何物也朔曰長喙細身晝亡夜存嗜肉惡烟為¶
掌所捫臣朔愚戅名之曰蟁舍人辭窮當復脱褌(方朔/𫝊)¶
髙齋無蚊荆州髙齋盛夏之月無白鳥餘極寢處於其¶
<pb:KR3k0049_WYG_057-90a>¶
中及移餘齋則聚蚊之聲如雷矣數丈之間如此之異¶
吁可怪哉(金樓/子)¶
蚊子樹嶺表有樹如冬青實生枝間形如枇杷子每熟¶
即折裂蚊子羣飛唯皮殻而已土人謂之蚊子樹(嶺南/異物)¶
蚊母鳥蚊母鳥形如青鷁嘴大而長於池塘捕魚而食¶
每叫一聲則有蚊蚋飛出其口俗云採其翎為扇可辟¶
蚊子亦呼為&KR0008;蚊鳥(嶺表/録異)¶
煑鱉煮鱉煮羊以䶉煮鱉以蚊(燕山/録)¶
<pb:KR3k0049_WYG_057-90b>¶
螫鱟鱟性畏蚊蚊小螫之輒斃(埤/雅)¶
　　虱¶
相弔湯沐具而蟣虱相弔大厦成而鷰雀相賀(淮/南)¶
無定質今頭虱着身皆稍變而白身虱處頭皆漸化而¶
黒是𤣥素果無定質移易在乎所漸也(抱/朴)¶
虱父齊魯争汶陽之田魯侯有憂色魯隠者周豐往見¶
曰臣嘗晝寢啾然有羣虱之鬭乎衣中丼臣膏腴之肌¶
稱臣項膂之膚相與樹黨争之日争不息相殺者大半¶
<pb:KR3k0049_WYG_057-91a>¶
虱父止之曰我與你所慮不過容口而已奚用交戰為¶
哉羣虱止今君以七百里為君之城亦以足矣而以汶¶
陽數畝之田惑君之心曽不如一虱之智竊為君羞之¶
魯侯曰善¶
風賦齊卞彬為蚤虱賦序曰虱有諺言朝生暮孫若吾¶
之虱者無湯沐之慮絶相弔之憂晏聚乎久袴爛布之¶
裳復不懃之討捕孫孫子子三十五歳(南/史)¶
破虱録段成式曽一夕堂中㑹時妓女玉壺忌魚炙見¶
<pb:KR3k0049_WYG_057-91b>¶
之色動因訪諸妓所惡者有蓬山忌䑕金子忌虱尤甚¶
坐客乃兢徴虱挐䑕事多至百餘條以擾之予戯摭其¶
事作破虱録(酉/陽)¶
化青蟲汝隂尉李仲舒漢臣山陽人平生戒殺去釋教¶
令置虱於綿絮骨筒中久亦飢死有人教放青葉草上¶
經宿占霧則為青蟲飛去視之信然皆拆背而化(鷄肋/編)¶
夢虱夢梳蔑為憂解也蟣虱盡去百病愈也蟣虱為憂¶
囓人身也夢見蟣虱而有憂至也(夢/書)¶
<pb:KR3k0049_WYG_057-92a>¶
卜病相𫝊人將死虱離身或云取病者虱於牀前可以¶
卜病將差虱行向病者背則死(酉/陽)¶
濡需濡需者豕虱是也擇䟽鬛自以廣宫大囿奎蹄曲¶
隈乳間股脚自以為安室利處不知屠者之一旦鼓臂¶
布草操烟火而已與豕俱焦也(莊徐/無鬼)¶
　　蝸牛¶
𤓰牛李云蝸蟲有兩角俗謂之蝸牛三蒼云小牛螺也¶
俗名黄犢(莊/注)蛞(螔/)蝓一名陵蠡一名土蝸一名附蝸一¶
<pb:KR3k0049_WYG_057-92b>¶
名蠡牛亦曰𤓰牛入三十六禽限又是四種角蟲之類¶
熒室星之精矣(本/草)此即負殻蜒蚰也(日華/子)¶
蝸角戴晉人告魏惠王曰有國於蝸之左角者曰觸氏¶
有國於蝸之右角者曰蠻氏時相與争地而戰伏尸數¶
萬逐北旬有五日而後反(莊則/陽)¶
　　蚯蚓¶
胊䏰瓊州地名胊䏰胊䏰是蚯蚓也故土多此蟲常至¶
使江畔出其身半跳於空中而鳴其形胊䏰(劉賓客/嘉話)¶
<pb:KR3k0049_WYG_057-93a>¶
歌女一名蜜蟺一名曲蟺善長吟於地中江東謂之歌¶
女或謂鳴砌亦呼為䗙蚓(古今/注)一名土龍一名地龍子¶
其屎呼為蚓螻(本/草)¶
鳴非蚯蚓按月令螻蟈鳴蚯蚓出葢蚯蚓與螻蟈同處¶
鳴者螻蟈非蚯蚓也吴人呼螻蟈為螻蛄故諺云螻蟈¶
叫得腸斷曲蟮乃得歌名(席上/輔談)¶
如虹黄帝起大蚓見(河圖/説徴)螾大如虹(世/紀)螾土精大五六¶
圍長十餘丈(索/隠)¶
<pb:KR3k0049_WYG_057-93b>¶
白巾女孟州王雙宋元帝元嘉初忽不欲見明常取水¶
沃地以菰蔣覆上眠息飲食悉入中云恒有女着青裙¶
白領中來就其寢母聴聞薦下有聲厯厯發之見一青¶
色白纓蚯蚓長二尺許云此女常以一奩香見遺氣甚¶
清芬奩乃螺殻香則菖蒲根於時咸謂雙暫同阜螽矣¶
(異/苑)¶
為羮食姑隋煬帝大業中河南婦人養姑不孝姑兩目¶
盲婦以蚯蚓為羮以食之姑怪其味竊藏一臠以示兒¶
<pb:KR3k0049_WYG_057-94a>¶
兒還欲送婦詣縣未及忽然雷雨乃失其婦少頃從空¶
而落身衣如故易為白狗頭語言不異因問其故荅云¶
以不孝姑天神所罰(㝠報/記)¶
衆鳴成曲上都渾令宅㦸門外一小槐樹有穴大如錢¶
每夏霽後有蚓大如巨臂長二尺餘白頸紅班領蚓數¶
百條如索縁樹枝幹及曉悉入穴或時衆鳴往往成曲¶
學士張乗言渾令時堂前忽有樹從地湧出蚯蚓遍挂¶
其上(酉/陽)¶
<pb:KR3k0049_WYG_057-94b>¶
蚓毒昔有病腹大夜聞蚯蚓鳴於身有人教用鹽水浸¶
之而愈崇寧末年隴州兵士暑月中在倅㕔前跣立㕔¶
下為蚯蚓所中遂不救後數日又有人被其毒博識者¶
教以先飲鹽湯一盃次以鹽湯浸足乃愈(本/草)¶
啖蚓閩越江北山間蠻夷啖蚯蚓脯為羞容州人好食¶
虀菜人以為諱或云以蚯蚓為之(廣志蕃/禺記)¶
土精蚯蚓土精無心之蟲交不以分淫於阜螽觸而感¶
物乃無常雄(郭璞/賛)阜螽如蝗蟲江東人呼為蚱蜢與蚯¶
<pb:KR3k0049_WYG_057-95a>¶
蚓雖異類而為雌雄蚯蚓鳴則阜螽跳躍五月五日伺¶
其偶合收而佩之令人相愛(物類相/感志)¶
　　蝎¶
蠆䑕負蟲巨者多化為蝎蝎子多負於背舊説過滿百¶
為蝎所螫蝎前謂之螫後謂之蠆蝎常為蝸牛所食以¶
跡規之蝎不復去(酉/陽)今人或為蝎螫者取蝸涎以塗之¶
痛立此(相感/志)杜伯&KR0034;蠆蝎也¶
大琵琶安陽城南有亭宿者輒死有書生入亭宿明掘¶
<pb:KR3k0049_WYG_057-95b>¶
得老蝎大如琵琶毒長數尺亭遂安静(捜神/記)安邑縣北¶
門縣人云有一蝎如琵琶大每出並不毒人(𫝊/載)¶
螫人為樂北齊南陽王綽為定州刺史後主髙緯徴至¶
行在問在州何者最樂對曰多取蝎混蛆中觀之極樂後¶
主即夜索蝎一斗比及二三升置諸浴斛使人祼卧其¶
中號叫宛轉帝與綽臨觀喜噱不已謂綽曰如此樂事¶
何不早馳驛奏聞(本/𫝊)通志多取蝎混蛆中觀之(通鑑/作狙)¶
主簿蟲潤州金壇縣大厯中(雜俎云/開元中)有北人為主簿以¶
<pb:KR3k0049_WYG_057-96a>¶
竹筒齎蝎十餘枚置於㕔事之樹后遂孳育數百枚為¶
土氣所蒸而不能螫人南人不識呼為主簿蟲(𫝊/載)¶
萬蝎螫黄靖國死見㝠中治武后獄以大甕貯萬蝎螫¶
之(吉凶影/響録)¶
蛜&KR1417;蠍𦂳小者名蛜&KR1417;(蜀本/草)¶
　　蜈蚣¶
制蛇蝍蛆蜈蚣也(廣/雅)蝍且丼帶司馬彪曰帶小蛇也蝍¶
蛆喜食其帯(莊齊/物)蜈蚣性能制蛇見大蛇便縁而噉其¶
<pb:KR3k0049_WYG_057-96b>¶
腦(本/草)¶
禁蛇南人入山皆以竹管盛活蜈蚣蜈蚣知有蛇之地¶
便動作於管中如此則草中便有蛇也蜈蚣見蛇能以¶
氣禁之蛇即死(抱/朴)蛇虺見之而蟠伏蝍蛆當其前似施¶
禁法蛇即為之開口蝍蛆入食其腸復穴其旁而出(物/類)¶
(相感/志)¶
𤓰肉唐杜暐使嶺南至康州見蜈蚣大如筝天寶四載¶
廣州因海潮浮一蜈蚣死則割其𤓰得肉一百二十斤¶
<pb:KR3k0049_WYG_057-97a>¶
(紀/聞)¶
骨硯李勉在汴州得異骨一節可為硯南海時得於海¶
商云是蜈蚣脊骨(續博/物志)¶
作脯開寧縣多蜈蚣大者其皮可以&KR3021;鼓取其肉曝為¶
脯美於牛肉(南越/志)晉安東南吳嶼山蜈蚣千萬積如山¶
云長丈餘者以作脯味似大蝦(臨海異/物志)¶
噉牛東南海中蜈蚣長數文能噉牛里人秋冬間遇之¶
則鳴鼔然火炬以驅逐之(異物/志)¶
<pb:KR3k0049_WYG_057-97b>¶
吸兔綏安縣多蜈蚣大者能以氣吸兔小者吸蜥蜴相¶
去三四尺骨肉自消(酉/陽)¶
如翠屏珠崖人每明睛見海中逺山羅列如翠屏而東¶
西不定悉蜈蚣也(嶺南異/物志)¶
畏蝸蜈蚣畏蛞蝓不敢過所行之路觸其身則蜈蚣死¶
(本/草)蜈蚣制蛇而畏蚯蚓每遇蚯蚓即不敢動蚯蚓以涎¶
沫繞其足盡落(通/志)他書不見此説疑鄭誤¶
互食蝍蛆食蛇蛇食蛙蛙食蝍蛆互相食也(關尹/子)蜘蛛¶
<pb:KR3k0049_WYG_057-98a>¶
灑溺以殺蜈蚣(鹤林/玉露)¶
　　蜣蜋¶
蜣蜋蜣蜋一名蛣蜣一名弄丸一名轉丸(古今/注)俗名推¶
丸(本/草)一名天社一作天桂(廣/雅)¶
轉丸蛣蜣之知在於轉丸而笑蛣蜣者乃以蘇合為貴¶
(莊齊/物注)¶
無鼻蛣蜣無鼻而聞香(衝波/傳)𤣥蟬潔肌不羨蜣蜋穢飽¶
(抱/朴)¶
<pb:KR3k0049_WYG_057-98b>¶
蝡白蜣蜋轉丸丸成而精思之而有蝡白者存丸中俄¶
去殻而蟬彼蜣不思彼蝡奚白(闗尹/子)¶
　　蝗¶
異名食苗心螟食葉蟘食節賊食根蟊(爾/雅)¶
梵字蝗蟲腹下有梵字或自天下來者乃切利天梵天¶
來者西域騐其字作木天壇法禳之今蝗蟲首有王字¶
固自不可曉或言魚子變近之矣舊言蟲食穀者部吏¶
所致侵魚百姓則蟲食糓蟲身黒頭赤武吏也頭黒身¶
<pb:KR3k0049_WYG_057-99a>¶
赤儒吏也(酉/陽)¶
胡蝗司冀青雍蝗茅草皆盡石勒與蝗競取民禾百姓¶
謂之胡蝗(晉陽/秋)¶
　　蜻蚨¶
魚伯蟱&KR1599;魚伯青蚨也(廣/雅)南方有蟲名&KR0008;蠋如蟬而狀¶
稍大其味辛美可食每生子必依草葉大如蠶子人將¶
子歸其母亦飛來不以近逺雖潜取其母必知處殺其¶
母塗錢子塗貫用錢則自還(捜神/記)&KR1874;&KR1599;謂之青鳬束暫¶
<pb:KR3k0049_WYG_057-99b>¶
云青鳬可以還錢或云青蚨(郡國/志)其雄雌常處不相舍¶
人採得以法制之用塗錢以貨易晝用夜歸(異物/志)¶
　　蜮¶
域一名水狐(𤣥中/記)一名短狐射工射影(抱/朴)溪鬼蟲(本/草)水¶
弩(録里/記)深山窮谷多毒虐之物氣則有瘴癘人則有工¶
蟲獸則有虎鳥則有鴆蛇則有蝮蟲則有射工沙虱草¶
則有鈎吻野葛其餘則蛟蟒之屬生焉(博物/志)¶
　天中記卷五十七¶
