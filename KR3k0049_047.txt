# -*- mode: mandoku-view; -*-
#+TITLE: 天中記
#+DATE: 2015-08-24 23:32:42.568091
#+PROPERTY: ID KR3k0049
#+PROPERTY: BASEEDITION WYG    
#+PROPERTY: JUAN 卷四十七
<pb:KR3k0049_WYG_047-1a>¶
欽定四庫全書¶
　天中記卷四十七¶
　　　　　　　　　　　　明　陳耀文　撰¶
　¶
韜髪冠貫也所以貫韜髪也¶
冠纓上古穴居野處衣毛而冐皮後代聖人易以絲麻¶
觀翬翟之文迺染帛以效之始作五采以為服見鳥獸¶
有冠角&KR0971;胡之制遂作冠冕纓縷(與服/志)¶
<pb:KR3k0049_WYG_047-1b>¶
持髪人所以有冠者□也所以&KR0008;寺髪也人懐五常莫¶
不貴徳示成禮有修飾文章故制冠以威首别成人也¶
(白/通)¶
布冠緇布冠始冠之冠也大古冠布齋則緇之今武冠¶
則其遺象也太古未有絲繒殆麻布耳(三礼/圖)¶
冠等玉藻曰始冠緇布冠自諸侯下逹冠而敝之可也¶
元冠朱組纓天子之冠也緇布冠繢緌諸侯之冠也元¶
冠丹組纓諸侯之齊冠也元冠緇組纓士之齊冠也縞¶
<pb:KR3k0049_WYG_047-2a>¶
冠文武子姓之冠也縞冠素紕既祥之冠也垂緌五寸¶
惰游之士也元冠縞武不齒之服也居冠屬武自天子¶
下逹有事然後緌¶
𤣥武之象冠之在首𤣥武之象也𤣥武貎之最嚴威者¶
象在後反居首者武武至而不用者矣(春秋/繁露)¶
三王皮弁素積冠義始冠之緇布之冠也大古冠布齊¶
則緇之其緌也孔子曰吾未之聞也冠而敝之可也適¶
冠於阼以著代也醮於客位加有成也三加彌尊喻其¶
<pb:KR3k0049_WYG_047-2b>¶
志也冠而字之敬其名也委貎周道也章甫殷道也母¶
追夏后氏之道也周弁殷冔夏收三王共皮弁素積(禮/記)¶
五采天皇太帝比辰星也含元秉陽舒精吐光居紫宫¶
中制御四方冠有五采文曰黄帝冠黄冠白帝冠曰又¶
黒帝冠黒文(春秋合/城圖)¶
大帛狄人滅衛齊桓公封衛于楚&KR0960;衛國忘亡衛文公¶
大布之衣大帛之冠(左閔/公)¶
高冠昔齊桓公高冠慱帶以治其國楚莊王鮮冠組縷¶
<pb:KR3k0049_WYG_047-3a>¶
絳衣慱袍以治其國(墨/子)¶
遺冠齊桓公飲酒遺其冠恥之三日不朝管仲曰此有¶
國家之恥公胡不雪之以政公曰善因發囷倉賜貧窮¶
論囹圄出薄罪三日而民歌之曰公胡不復遺其冠乎¶
(韓/子)¶
鷸冠鄭子華之弟子臧出奔宋好聚鷸冠鄭伯聞而惡¶
之使盗誘之八月盗殺之于陳宋之間君子曰服之不¶
哀身之灾也(僖一/十)¶
<pb:KR3k0049_WYG_047-3b>¶
獬冠楚文王好服獬冠楚國效之趙武靈王具帶鵕䴊¶
而朝趙國化之(淮主/術)¶
制冠莊王誅史里孫叔敖制冠澣衣(淮/南)¶
貃冠公孫屈子曰屈到貃冠¶
簡彛定王使單襄公聘于宋遂假道於陳以聘楚及陳氏¶
靈公與孔寗儀行父南冠以如夏氏單于歸告王曰陳¶
我太姫之後也棄衮冕而南冠以出不亦簡彛乎(囯/語)¶
豹冠范獻子卜獵命人占之此其繇也曰君子得黿小¶
<pb:KR3k0049_WYG_047-4a>¶
人遺冠范獻子獵而無得遺其豹冠(瑣/語)¶
未能言冠哀公㑹晋侯吳子于黄池吳王夫差曰好冠¶
來孔子曰大矣夫差未能言冠而欲冠也(穀梁/𫝊)¶
舜冠哀公問孔子曰昔舜何冠孔子不對公曰有問於¶
子不對何也對曰舜之為君好生惡殺任能授賢君舍¶
此不遵而冠是問是以緩對(家/語)¶
文竹成王將加元服周公使人來零陵取文竹為冠¶
烏萃曽参鋤𤓰三足烏來萃其冠(古今/注)¶
<pb:KR3k0049_WYG_047-4b>¶
枝木之冠盗跖責孔子曰爾作言造語言稱文武冠枝¶
木之冠帶死牛之脅多辭繆説搖脣鼓舌擅生是非以¶
迷天下之主(莊/子)¶
制冠傳記言魏牟北見趙王王方使冠工制冠於前問¶
治國於牟對曰太王誠能重國若此二尺縱則治國且¶
安王曰國所受於先人宗廟社稷至重比之二尺縱何¶
也牟曰大王制冠不使親近而必求良工者非為其敗¶
縱而冠不成與今治國不善則社稷不安宗廟不血食¶
<pb:KR3k0049_WYG_047-5a>¶
大王不求良士而任使其私愛此非輕國於二尺縱之¶
制耶王無以應(桓子/新論)¶
鵕䴊高祖時籍孺孝惠時閎孺婉侫貴倖與人卧起故¶
惠帝時郎中皆冠鵕䴊具帶傳脂粉此閎籍之屬(史/記)¶
不冠不見丞相公孫叔燕見上或時不冠至於汲黯見¶
上不冠不見嘗坐武帳中黯前奏事上不冠望見黯避¶
帳中敬禮如此(上/)¶
劉氏冠高祖為亭長以竹皮為冠至貴所謂劉氏冠也¶
<pb:KR3k0049_WYG_047-5b>¶
後令爵非公乘母得冠劉氏冠也(漢/書)竹皮今之鵲尾冠¶
高山冠酈食其謁沛公衣儒衣冠側注注一名高山冠¶
溺冠沛公畧地陳留麾下騎士酈食其里中子也食其¶
見之曰沛公吾所欲從騎士曰沛公不喜儒諸客冠來¶
者沛公輙觧其冠溺其中未可以儒生説也(上/)¶
小冠杜欽字子夏家富而目偏盲茂陵杜業亦字子夏¶
時人號欽為盲杜子夏以相别欽惡以疾詆迺為小冠¶
廣裁一寸由是京師更謂欽為小冠杜子夏而業為大¶
<pb:KR3k0049_WYG_047-6a>¶
冠社子夏(上/)¶
冠大冠盖寛饒初拜衛司馬冠大冠帶長劍躬按行士¶
卒之室(上/)¶
歩搖冠江充召見衣紗縠禪衣冠禪纚歩搖冠飛翮之¶
纓上見之燕趙固多竒士(上/)¶
彈冠王陽與貢禹為友陽為益州刺史禹聞之彈其冠¶
以待陽薦陽薦禹於成帝召為大夫(上/)¶
掛冠王莾居攝子字諫莾殺之逢萌謂其友人曰三綱¶
<pb:KR3k0049_WYG_047-6b>¶
絶矣不去禍將及人即觧冠掛東門而去(東觀/漢記)¶
交讓冠馬援與公孫述有舊援入蜀述見之甚喜令冠¶
交讓之冠立舊友之位(上/)¶
儉素為操劉虞為公孫瓉所誅初虞以儉素為操冠敝¶
不改乃就補其穿及遇害瓉兵捜其内而妻妾服羅紈¶
盛綺飾時人以此疑之(後漢/書)¶
狹冠梁兾改輿服别制卑幘狹冠(續漢/書)¶
法冠劉暾字長生轉侍御史武庫火尚書郭彰率百人¶
<pb:KR3k0049_WYG_047-7a>¶
自衛而不救火暾正色詰之彰怒曰我能截君角也暾¶
勃然謂彰曰何敢恃寵作威作福天子法冠而欲截角¶
乎求紙筆奏之彰伏不敢言衆人觧釋乃止(晉/書)¶
歛髪襲冠慕容廆曽祖父慕容䟦見燕代少年多冠歩¶
搖冠好之乃歛髪襲冠諸部因呼之為歩援其後音訛¶
而為慕容遂以慕容為氏(崔鴻十六國/春秋前燕録)¶
鹿皮冠張欣泰為直閣歩兵校尉領羽林監欣泰通渉¶
雅好交結多士名素正直輒着鹿皮冠挾素瑟有以啟¶
<pb:KR3k0049_WYG_047-7b>¶
武帝曰將家兒何敢作此舉止(梁/書)¶
鹿皮冠武帝幸劉悛第帝着鹿皮冠劉悛設兎毛衾於¶
牗中宴樂以冠賜悛至夜乃出(齊/書)¶
獺皮冠陳伯之濟隂睢陵人也年十三四好着獺皮冠¶
(梁/書)¶
金長冠婆利國以瓔珞繞身頭着金長冠高尺餘形如¶
弁綴以七寳之飾(上/)¶
崔逞舊冠崔休兼給事黄門侍郎叅定禮儀帝常閲故¶
<pb:KR3k0049_WYG_047-8a>¶
府得舊冠題曰南部尚書崔逞制顧謂休曰此卿家舊¶
事也(後魏/書)¶
金蝉翠緌帝臨軒冠太子于太極殿舊制太子著逺避¶
觀金蝉蟾翠緌纓至是詔加金博山(梁/書)¶
進賢進賢冠古緇布遺象也盖文儒之服有五梁三梁¶
兩梁一梁人主五梁三公三梁卿大夫尚書兩梁漢太¶
官令冠兩梁親省御膳為重也博士兩梁崇儒也(晉輿/服志)¶
翼善冠貞觀中太宗初服翼善冠賜貴臣進徳冠因謂¶
<pb:KR3k0049_WYG_047-8b>¶
侍臣曰幞起自周武帝盖取便於軍容今四海無虞息¶
武事此冠頗採古様兼類幞頭乃宜常服可與袴褶通¶
用(唐/書)¶
冠加一星肅宗時司天韓穎奏五官正其官配五方臣¶
請冠上加一星衣從方色(上/)¶
冠髻在首令狐徳操帝嘗問丈夫冠婦人髻比高大何¶
邪徳操對曰冠髻在首君之象也晉之將亡君弱臣彊¶
故江左士女衣小而裳大宋武帝受命君徳尊嚴衣裳¶
<pb:KR3k0049_WYG_047-9a>¶
隨亦變改此近事驗也¶
冠冕之制董晉金吾將軍沈房有朞喪公除常服入閤¶
帝疑以問晉又問晉對曰古者服冠冕以佩玉節歩堂¶
上接武堂下布武君前趨進而已今或奔走以致顛仆¶
在式朝臣皆綾𫀆五品而上金玉帶所以盡飾而奉上¶
故漢尚書郎含香老萊綵服君父一也若然服絁縵亦¶
非禮也帝然其言詔入閤官無趨走期以下喪不得以¶
惨服㑹令羣臣衣本品綾袍金玉帶自晉而復¶
<pb:KR3k0049_WYG_047-9b>¶
玉葉冠太平公主玉葉冠虢國夫人夜光枕楊國忠鎻¶
子帳皆輪代之寳不能計其直(明皇/雜録)知有持盈玉葉冠¶
(比紅/兒詩)¶
輕金冠寳政二年浙東貢舞女戴輕金冠以金絲結之¶
為鵉鶴狀仍餙以五綵細珠玲瓏相續可高一尺秤之¶
無二三分(唐杜/陽編)¶
狎蕩不冠嚴武鎮成都奏杜甫為参謀甫於浣花里種¶
竹植樹結廬枕江縱酒嘯咏與田畯野老相狎蕩無拘¶
<pb:KR3k0049_WYG_047-10a>¶
檢武過之有時不冠其傲誕如此(舊/史)¶
賣平天冠廖融潘居冲更唱迭和宋太宗懲五代之弊¶
以詞賦論䇿取士融曰豈知今日詩一似大市裏賣平¶
天冠並無人問耶(荆湖/近事)¶
惠文武冠一曰惠文或曰趙惠文王所造或曰齊人見¶
于嵗涸澤之神名曰慶忌冠乘小車疾馳因象其冠而¶
服焉¶
裂冠梁邵陵王綸於婁湖立園廣讌酒後好聚衆賔冠¶
<pb:KR3k0049_WYG_047-10b>¶
手自裂破投之唾壺皆莫敢言謝舉常預宴王欲取舉¶
幘舉正色曰裂冠毁冕下官弗敢聞命拂衣而退王屢¶
召不返甚有慚色(南/史)¶
華山宋鈃尹文為華山之冠以自表(莊/子)¶
示勇宋康王為無顔之冠以示勇(桓子/新論)¶
加首冠雖敝禮加之於首履雖新法踐之於地(六/韜)¶
通天冠通天冠一曰高山冠上之所服(三禮/圖)天子通天¶
冠高九寸黒介幘金慱山(徐廣輿/服雜注)通天冠金博山蟬謂¶
<pb:KR3k0049_WYG_047-11a>¶
之金顔(徐爰/釋)¶
逺逰冠逺逰冠諸王所服(三禮/圖)天子雜服逺逰冠太子¶
及諸王逺逰冠制似通天也天子五梁太子三梁(徐廣/輿服)¶
(雜/注)皇太子逺逰冠翠緌(張鏡宋/東宫儀)魏文帝與于禁詔曰昔¶
漢高脱衣以衣韓信光武觧綬以帶李忠誠皆人主當¶
時貴敬功勞今以逺逰冠與將軍¶
章甫章甫殷冠名甫大夫也殷以之表章大夫也(釋/名)殷¶
統十二月為正其餙微大故為章甫(白虎/通)孔子曰某長¶
<pb:KR3k0049_WYG_047-11b>¶
居宋冠章甫之冠(禮/記)宋人有資章甫而適於越越人㫁¶
髪文身無所用之(莊/子)¶
委貎端冠一曰委貎今之進賢則其遺象也夏曰母追¶
殷曰章甫周曰委貎後世轉以巧意改易其名耳(三禮/圖)¶
周襄王賜晉文公命晉侯端委而入孔朝曰侯端之衣¶
委貎之冠也(國/語)委貎者何周朝廷理政事行道徳之冠¶
名所謂委貎者周統十一月為正萬物始萌冠餙最小¶
故為委貎言委曲有貎也(白虎/通)¶
<pb:KR3k0049_WYG_047-12a>¶
鶡冠虎賁冠挿鶡尾鶡鷙鳥中之果勁者也每所櫻撮¶
應𤓰摧碎其尾上黨所貢(漢官/儀)武冠加雙鶡尾為鶡鷄¶
羽林虎賁冠之鶡鷄勇鬭死乃止故趙武靈王以表武¶
士秦施用之(漢輿/服志)¶
武弁武弁大冠也士服之或曰千嵗涸澤之神名慶忌¶
冠大冠乘小車馬好疾馳齊人服之(三禮/圖)武冠一曰武¶
弁大冠武官冠之侍中常侍加黄金璫附蟬為餙謂之¶
趙惠文冠(漢輿/服志)武冠或曰繁冠今謂之大冠(蔡邕/獨㫁)陳思¶
<pb:KR3k0049_WYG_047-12b>¶
王植上疏曰臣若得辭逺逰戴武弁觧朱組佩青紋乃¶
臣之至願也(魏/志)武弁世謂之籠冠也(宋/志)¶
却敵冠却敵冠前廣四寸後高三寸衛士服之(三禮/圖)却¶
敵冠制似進賢衛士服之(漢輿/服志)¶
却非冠却非冠宫殿門僕射服之高五寸禮不記又司¶
馬彪續漢書云挿以燕尾(三禮/圖)却非冠似長冠(漢輿/服志)¶
巧士冠巧士冠前高五寸後相通掃除從官服之禮不¶
記(三禮/圖)巧士冠高七寸不常服唯郊天黄門從官四人¶
<pb:KR3k0049_WYG_047-13a>¶
冠之在鹵簿中次乘輿車前以備宦者四星(漢輿/服志)¶
方山冠五綵方山冠各以其綵縠為之祠廟天子八佾¶
樂五行舞人所服(三禮/圖)方山冠似進賢冠以五彩縠為¶
之(漢輿/服志)昌邑王賀為王時冠方山冠(漢五/行志)¶
牟追母追夏后氏之道也(儀禮士/冠禮)¶
收收夏后氏冠名也言收歛髪也(釋/名)夏收而祭謂之收¶
者十三月陽氣收本舉生萬物而逹出之故謂之收(白/虎)¶
(通/)¶
<pb:KR3k0049_WYG_047-13b>¶
冔殷冔而祭謂之冔者十二月施氣受化冔張而後得¶
牙(上/)殷人哻而祭縞衣而養老(禮/記)¶
法冠法冠一曰柱後惠文一曰獬豸冠柱高五寸以縱¶
裏鉄柱卷秦制法冠服之禮不記(三禮/圖)法冠秦制執法¶
者服之天子冠通天漢制之侍中中常侍皆冠惠文加¶
貂附蟬(蔡邕/獨㫁)太傳胡公説春秋左氏傳有南冠而縶者¶
則楚冠也秦滅楚以其服賜執法近臣御史服之(漢輿/服志)¶
武冠一曰武弁大冠侍中中常侍加黄金璫附蟬為文¶
<pb:KR3k0049_WYG_047-14a>¶
貂尾為餙為之趙惠文冠(上/)定王使單襄公聘於宋假¶
道於陳陳靈公與孔寧儀行父南冠以如夏氏留賔不¶
見單子歸告王曰陳侯棄衮冕而南冠以出不亦簡彛¶
乎簡畧彛常也言簡畧常服犯先王之令國其亡乎賈¶
逵曰南冠楚冠也(國/語)張敞弟武為梁相敞遣吏送之曰¶
何以治梁武曰馭黠馬者利其御䇿當以柱後惠文弹¶
治之耳秦獄吏冠柱後惠文冠如淳曰蟪蟬也冠細如¶
蟬趐今御史冠也(漢/書)昌邑王賀短衣大袴冠惠文冠服¶
<pb:KR3k0049_WYG_047-14b>¶
處曰武冠也趙惠文所服故號惠文(上/)侍御史周官也¶
為柱下史冠法冠一曰柱後以鉄為柱言其審固不撓¶
或説古有獬豸獸主觸不直故執憲者以角形為冠耳¶
(漢官/儀)侍御史朱放請復置朱衣豸冠於内郎有犯者御¶
史服以弹後御史張著服之以弹京兆尹嚴郢(唐/書)¶
樊噲冠樊噲冠楚漢㑹於鴻門項羽圖危高祖樊噲聞¶
急乃裂衣苞楯戴以為冠排入羽營(輿服/雜事)¶
夜光上元夫人戴九星靈芝夜光之冠(漢武/内傳)¶
<pb:KR3k0049_WYG_047-15a>¶
晨嬰王母戴太真晨嬰之冠履嬰璚鳯文之舄(上/)¶
芙蓉神仙服食經曰漢武帝閒居未央殿有人乘白雲¶
車駕白鹿冠芙蓉冠曰我中山衛叔度也又陶元景真¶
誥曰桐栢山真人王子喬戴芙蓉冠著朱衣以朱綴縫¶
帶劍金棺𦵏狗¶
北斗曹植與陳琳書曰夫披翠雲以為衣戴北斗以為¶
冠帶虹霓以為紳連日月以為佩此服非不美也然而¶
帝王不服者望殊於天志絶于心矣¶
<pb:KR3k0049_WYG_047-15b>¶
骨蘇高麗冠曰骨蘇多以紫羅為之(周/書)¶
　　冕¶
垂旒冕大夫以上冠邃延垂旒紞纊昔者黄帝初作見¶
(説/文)冕所以前後邃延者何示進賢退不能也垂旒者示¶
不視邪纊塞耳示不聽䜛故水清無魚人察無徒明不¶
尚極知下故禮曰天子玉藻十有二旒前後邃延也(白/虎)¶
(通/)黄帝作旃冕宋均曰通帛為旃冕冠之有旃應劭云¶
周始垂旒也(世/本)黄帝戴黄冕(三礼/圖)¶
<pb:KR3k0049_WYG_047-16a>¶
祭服祭服曰冕冕猶俛俛平直貎也珠上纁下前後垂¶
珠有文餙也(釋/名)¶
麻冕麻冕者何周宗廟之冠也十一月之時陽氣俛仰¶
黄泉之下萬物被施如冕前俛而後仰故謂之冕也所¶
以用麻為之者女功之始示不忘本不以皮皮乃太古¶
未有禮聞之服也(白虎/通)¶
弁師弁師掌王之五冕豸冕朱裏延紐冕綖之覆也紐¶
小鼻笄所貫也五綵繅十有二就繅合五色絲為之垂¶
<pb:KR3k0049_WYG_047-16b>¶
于延之前後各十有二所謂邃延也就迎也繩之每一¶
匝而貫五綵玉十二斿則十二玉也(周/禮)¶
司服司服掌王之吉及祀昊天上帝則大裘而冕祀五¶
帝亦如之六服同冕享先王則衮冕享先公饗享外則¶
鷩冕祀四望山川則毳冕祭社稷五祀則□冕祭羣小¶
祀則麻冕(上/)¶
冕而祭有虞氏皇而祭周人冕而祭皇冕屬畫羽餙之¶
(禮/記)¶
<pb:KR3k0049_WYG_047-17a>¶
冕而舞諸侯冕而舞大武諸侯之僣禮也(上/)¶
天數王戴冕璪十有二旒則天數也(上/)¶
𤣥冕𤣥冕齋戒鬼神隂陽也隂陽夫婦(上/)¶
文為貴天子之冕朱緑藻十有二諸侯九上大夫七下¶
大夫五士三此以文為貴也(禮/記)¶
恐卧魏文侯問於子夏曰吾端冕而聴古樂則惟恐卧¶
鄭𤣥曰端曰衣(樂/記)¶
敬色君子端冕則有敬色(表/記)¶
<pb:KR3k0049_WYG_047-17b>¶
前旒古者冕而前旒所以蔽明黈纊塞耳所以揜聴也¶
(大戴/禮)¶
冕危石龍逢諌桀曰臣觀君之冕非冕冕危石觀君之¶
履非履履春氷未有冠危石而不壓蹈春氷而不䧟也¶
(符/子)¶
三命周襄王賜晉文公命晉侯端委入太宰以王命命¶
之冕服内史賛之三命而後即冕服(國/語)¶
黻冕晉士㑹帥師滅赤狄晉侯請于王戊申以黻冕命¶
<pb:KR3k0049_WYG_047-18a>¶
士㑹將中軍且為太傳(左/傳)¶
德賞公還及方城季武子使公冶問問公起居公冶季¶
氏屬大夫公與公冶冕服以卿端冕賞之固辭而後受¶
公冶疾聚其臣曰我死必無以冕服歛非徳賞也言公¶
畏季氏而賞其使非以我有徳(襄/六)¶
裂冠毁冕王使詹桓伯辭於晉曰我在伯父猶衣服之¶
有冠冕未水之有本源民人之有謀主伯父若裂冠毁¶
冕㧞本塞源專棄謀主雖戎狄其何有余一人(昭/三)¶
<pb:KR3k0049_WYG_047-18b>¶
定冕制漢明帝採尚書臯繇及周官禮記以定制冕皆¶
廣七寸長尺二寸係白珠子其端十二旒三公及諸侯¶
九旒卿七旒(蔡邕/獨㫁)秦除六冕之制明帝漢明帝也永平¶
中使諸儒案古文始復造衮冕(摯氏决/疑要注)¶
彰德郭賀拜荆州刺史明帝巡狩到南陽特見嗟嘆賜¶
以三公之服黼黼旒冕勑去幨露冕使百姓見此衣服¶
以彰其徳(陳夀益部/耆舊傳)¶
用白珽珠初中興儀服不備又冕旒餙以蓊翠珊瑚雜¶
<pb:KR3k0049_WYG_047-19a>¶
珠顧和奏舊冕十二旒皆用玉今不能得玉可用白珽¶
珠於是始下太常治改(晉中/興書)¶
大冕郊祀明帝詔曰滕以大冕郊祀天地宗祀明堂以¶
治冕祀太廟元正大㑹朝諸侯以絺冕小㑹宴嚮餞送¶
諸侯臨軒命王公以繡冕征伐不賔講武校獵(宋/記)¶
黄錦六等之冕皆有黈纊黄錦為之其大如橘自皇太¶
子以下並犀導青纓(隋/書)¶
繁露牛亨問曰冕旒如繁露何也答曰綴而下垂如露¶
<pb:KR3k0049_WYG_047-19b>¶
之繁多故曰繁露(古今/注)¶
圓方制冕皆前圓後方朱裏朝上(三禮/圖)¶
高下冕者俛也後高前下有俯伏之形(上/)¶
黄帝作冕黄帝作冕垂旒目不邪視(通典/禮篇)¶
堯舜為堯舜以徳化為冠冕(王/制)¶
用玉珠叔孫通制禮多依周法古今冕俱廣八寸長尺¶
六寸前圓後方漢用白玉珠各十二三公九青珠二千¶
石七黒珠(上/)¶
<pb:KR3k0049_WYG_047-20a>¶
魏用珊瑚魏因漢故事明帝好婦人之餙改以珊瑚(通/典)¶
設司服後周設司服之官掌皇帝十二冕祀昊天則蒼¶
冕五帝各隨其方色朝日同青冕夕月同素冕地祗同¶
黄冕神州社稷同元冕享先生加元服笄象冕享先帝¶
食三老耕籍等以衮冕視朝大射等以山冕視朝臨法¶
門適宴等以鷩冕皆十有二旒(通/典)¶
用采玉北齊採陳之制旒玉用五采以組為纓色如其¶
綬其四時祭祀封禪皆服衮冕(上/)¶
<pb:KR3k0049_WYG_047-20b>¶
垂組纓隋採北齊之法衮冕垂白珠十二旒組為纓色¶
如其綬充耳玉笄裴正奏色並用元(上/)¶
去珠玉乾徳元年閏十二月詔乘輿所服冠冕去珠玉¶
之餙(長/編)¶
改組紘元豐四年臣僚言古者冕弁則用紘冠則用纓¶
今衣服令乘輿服大裘冕以組為纓色如其綬衮冕朱¶
絲組帶為纓冕而用纓不與禮合請改用朱組紘仍改¶
平冕為元冕用纓不赤而微黒者又别圖改上&KR0008;制從¶
<pb:KR3k0049_WYG_047-21a>¶
之¶
品服衮冕者一品之服也鷩冕者二品之服也毳冕者¶
三品之服也絺冕者四品之服也端冕者五品之服也¶
平冕者郊廟武舞郎之服也爵弁者六品以下九品以¶
上從祀之服也武弁者武官朝叅殿廷武舞郎堂下皷¶
人皷吹按工之服也弁服者文官九品公事之服也(輿/服)¶
(雜/志)¶
執玉子路問於孔子曰有人於此披褐而懐玉如何子¶
<pb:KR3k0049_WYG_047-21b>¶
曰國無道隠者可也國有道則衮冕而執玉(家/語)¶
平天宋更名曰平天冕天子郊禮及宗廟服之(通/典)¶
貂蟬冠貂蟬冠胡服也貂者取其有文而不煥外柔而¶
易内剛而勁蟬者取其清虚而識時變在位者有文而¶
不自耀有武而不示人清虚自牧識時而動(古今注/補冠)¶
　　帽¶
㡌釋名曰㡌冐也¶
冐絮漢薄太后以冐絮提文帝(晉輿/服志)¶
<pb:KR3k0049_WYG_047-22a>¶
紫綸㡌趙飛燕為后其弟在昭陽殿遺飛燕書曰令月¶
嘉辰貴姉懋膺大冊上遺金花紫綸㡌以陳踴躍¶
白綸㡌孟逹與諸葛亮書曰貢白綸㡌一顔以示微意¶
皂㡌管寧在家恒着皂㡌布裙隨時單複(魏/志)¶
織成㡌朱然破魏將李典等軍斬首五百級得皷車三¶
乗拜然左大司馬加錫御織成㡌(吳/書)¶
翠㡌陸遜破曹休於石亭還上脱翠㡌以遺遜(上/)¶
遺㡌王濛字仲祖美姿容居貧㡌敗自入肆買之嫗悦¶
<pb:KR3k0049_WYG_047-22b>¶
其貎争遺新㡌(晉/書)¶
金鏤石季龍將獵頭冠金鏤之㡌(蕭方等三/十囯春秋)季龍獵着¶
金鏤織成合歡㡌(陸翽鄴/中記云)¶
狐皮㡌沈慶之隨宗慤等代沔北諸山蠻大破之威震¶
諸山羣蠻皆稽顙慶之患頭風好着狐皮㡌羣蠻惡之¶
號曰蒼頭公(宋/書)¶
簮㡌墜側元凶劭姓生三日帝徃視之簪㡌甚堅無風¶
而墜于劭側上不悦(上/)¶
<pb:KR3k0049_WYG_047-23a>¶
鹿皮㡌何尚之大明二年以左光禄開府儀同三司侍¶
中如故尚之在家常着鹿皮㡌及拜開府天子臨軒百¶
僚陪位沈慶之於殿廷戯之曰今日何不着鹿皮冠(上/)¶
四種㡌東昏侯自造逰宴之服綴以花采錦綉羣小又¶
造四種㡌㡌因勢為名一曰山鵲歸林以詩曰鵲巢夫¶
人之徳東昏寵嬖滛亂故鵲反藪二曰兎度坑天意言¶
天下將有逐兎之事也三曰反縳黄離嘍黄口小鳥也¶
反縳之應也四曰鳯凰度三橋鳯凰者嘉三橋梁王宅¶
<pb:KR3k0049_WYG_047-23b>¶
處也(齊/書)¶
破後㡌永明中蕭諶開博風㡌後裠之製又為破後㡌¶
世祖崩後建謀廢正誅滅諸王(上/)¶
黄綸㡌徐龍駒常住含章殿着黄綸㡌被貂裘南靣向¶
案代帝書勅(上/)¶
烏紗㡌豫章王嶷妃庾氏常有病廖上幸嶷邸後堂設¶
金石樂官人畢至登桐臺使嶷着烏紗㡌因極宴盡歡¶
脱㡌到溉嘗夢武帝遍見諸子至湘東而脱㡌與之於¶
<pb:KR3k0049_WYG_047-24a>¶
是尤敬事焉(梁/書)初賀革之江陵也意甚不悦過别御史¶
中丞江革以情告之答曰吾常梦主上遍見諸子惟至¶
湘東王手脱㡌以與之此人後必當璧卿其行乎(上/)¶
三布㡌沙門寳誌忽重着三布㡌亦不知於何得之俄¶
而武帝崩文惠太子豫章文獻王相繼夢(上/)¶
襍采㡌倭國男女皆露髻富貴者以錦繡雜采為㡌似¶
中國胡公頭(上/)¶
將刑索㡌庚信逺字士操清實有仕譽仕齊為江州長¶
<pb:KR3k0049_WYG_047-24b>¶
史刺史陳題逹舉兵敗斬於朱雀航將刑索㡌着之曰¶
子路結纓吾不可以不冠而死(上/)¶
白紗㡌桓崇祖為豫州刺史魏攻夀春崇祖着白紗㡌¶
肩輿上城决水破之¶
簪荷為㡌安開者安成之俗師也善於㓜術時王凝之¶
為江州相王當行陽為王刷頭簮荷葉以為㡌與王著¶
當時亦不覺㡌之有異到座之後荷葉乃見舉坐驚駭¶
王不知(幽明/録)¶
<pb:KR3k0049_WYG_047-25a>¶
皂㡌辛紹先有至性丁父憂三年口不甘味頭不櫛沐¶
髪遂落盡故常垂着裙皂㡌(後魏/書)¶
紗㡌絨㡌齊制宫内唯天子紗㡌臣下皆絨㡌特賜平¶
秦王歸彦紗㡌以寵之(上/)¶
側㡌獨孤信在秦州嘗因獵日暮馳馬入城其㡌微側¶
詰旦而吏人有戴㡌者咸慕信而側㡌焉(後周/書)¶
司徒㡌高昻轉司徒公好着小㡌世因稱司徒㡌(後魏/書)¶
𤬪上加㡌后魏元孚貎短而秃性機辨周文以酒十𤬪¶
<pb:KR3k0049_WYG_047-25b>¶
上皆加㡌戯之孚曰吾兄弟甚無禮竊入王家宜早還¶
家因持酒歸周文撫掌大笑(史/)¶
艾㡌陳陳暄為后主狎客後傲弄轉甚后主不能容摶¶
艾為㡌使加于首爇之然及髪垂涕求哀弗什栁莊遽¶
起發之并悸死(上/)¶
哭騎㡌後周之時着突騎㡌如今胡㡌垂裙覆帶盖索¶
髪之遺象也又文帝項有瘤疾不卻人見每常着焉相¶
魏之時着而謁帝故後周一代將為雅服小朝公宴咸¶
<pb:KR3k0049_WYG_047-26a>¶
許戴之(隋/書)¶
著榖㡌唐初以榖為之以隔風塵(唐寶/録)¶
練㡌自表唐李晟收京師每與朱泚戰必錦裘繡㡌自¶
表李懐光惡之箴曰將務持重豈宜自表襮為賊餌裁¶
晟曰昔在涇原士頗相畏伏欲令見之奪其心耳(本/傳)¶
(闕/)¶
田秀榮潜與通或以告還曰晨出戰以碧㡌為識視之¶
如言盡覆其衆還輒日中誘之也請以精騎徃易為識¶
<pb:KR3k0049_WYG_047-26b>¶
砑硝㡌汝陽王璡戴砑硝㡌打曲明皇自摘紅槿花置¶
㡌上極滑乆而方安喚曰花奴¶
壓耳㡌代宗禁㡌皂衫壓耳㡌以異官(唐/書)¶
危㡌散衣李紳河南惡少危㡌散衣(白孔/六帖)¶
砑光㡌李珣子七嵗夢王母宴羣仙舞者帶砑光㡌㡌¶
上簮花舞山香曲未終百花盡落仇池筆記作李陶子¶
好戴大㡌蜀王衍晩年俗競為小㡌僅覆其頂俛首即¶
堕謂之危腦㡌衍以為不祥禁之而衍好大大㡌(五代/史)¶
<pb:KR3k0049_WYG_047-27a>¶
膩顔蛤王仲郎坦之與楊公絶不相得王謂林公危辨¶
陳公道王云着膩顔蛤綸巾布衣挾左傳逐鄭康成車¶
後問是何物塵垢囊(世/説)林公云文度着膩顔挾左傳逐¶
鄭康成自為高足弟子篤而論之不離塵垢囊也(語/林)¶
　　巾¶
謹修四教巾謹也二十成人士冠庶人巾當自謹修於¶
四教也(釋/名)¶
承露兩複結謂之幘巾或謂之承露巾或謂覆髪巾(方/言)¶
<pb:KR3k0049_WYG_047-27b>¶
㡌巾光武徵鮑永永疑不至及更始亡乃發去上將軍¶
列侯印綬悉罷兵但幅巾與諸將詣河内幅巾謂不着¶
冠但幅巾束首也(後漢/書)華歆為豫章太守孫䇿畧地歆¶
知䇿善用兵乃幅巾迎䇿(魏/志)¶
秃巾曹操既猜嫌忌孔融令丞相軍謀祭酒路粹枉狀¶
奏融云位為九列不遵朝儀秃中微行唐突宫掖(後漢/書)¶
巾幗諸葛亮出斜谷司馬宣王拒之堅璧不與戰亮致¶
巾幗婦人之餙以怒宣王(魏/志)¶
<pb:KR3k0049_WYG_047-28a>¶
葛巾諸葛武侯與宣王在渭濵將戰宣王戎服涖事使¶
人視武侯乘素輿葛巾毛扇指揮三軍皆隨其進止宣¶
正聞而嘆曰可謂名士矣(蜀/書)¶
縑巾漢末王公多委王服以幅巾為雅袁紹崔釣之徒¶
雖為將軍皆着縑巾太祖以天下未定擬古皮爾裁縑¶
帛以為之[巾*夾]合簡易隨時之義以色别貴賤可謂軍容¶
非國容也(𫝊/子)¶
餙巾何進袁隗欲特表陳寔以不次之位寔謝四乆絶¶
<pb:KR3k0049_WYG_047-28b>¶
人事餙巾待終而已¶
大刀巾王敦欲伐甘卓遣使送大刀巾(晉/書)¶
着白綸巾謝萬字萬石簡文辟為從事中郎着白綸巾¶
鶴&KR0769;裘版而前帝與談移日(上/)¶
葛巾漉酒陶潜在家郡將侯潜值其酒熟取頭上葛巾¶
漉酒還暴着之(宋/書)¶
賜鹿皮巾武帝賜陶元景以鹿皮巾後屢加禮聘並不¶
出(梁/書)武帝與何㸃有舊及踐祚手詔論舊賜以鹿皮巾¶
<pb:KR3k0049_WYG_047-29a>¶
等召之㸃以巾褐引入華林園(上/)¶
脱白綸巾賀徳基少逰學都門積年不歸衣資罄乏又¶
恥服故敝盛冬止衣裌𥜗袴嘗於白馬寺前逢一婦人¶
容服甚盛呼徳基入寺門脱白綸巾以贈之仍謂曰君¶
方為重器不乆貧寒故以此相遺耳問姓名不答而去¶
鬻巾自業王僧孺遷尚書左丞俄兼御史中丞僧孺㓜¶
貧其母鬻紗巾以自業(上/)¶
折角巾宣政元年初服常冠以皂紗為之加簮而不施¶
<pb:KR3k0049_WYG_047-29b>¶
纓其制若今之折角巾也(後漢/書)¶
桐子巾隋大業十年左丞相牛儒下議請着桐子巾以¶
桐木為之内皆漆詔從之(劉馮/事始)¶
剪紙帖巾張易之兄同休嘗謂王公大臣宴於司禮寺¶
因謂御史大夫楊再思曰公靣似高麗請作高麗舞再¶
思欣然剪紙自帖其巾反紫袍遂作之(唐/書)¶
踣様巾武后擅政多賜羣臣巾子綉𫀆靳以囘文之銘¶
皆無法度不足紀至中宗又賜百官英王踣様巾帝在¶
<pb:KR3k0049_WYG_047-30a>¶
藩時冠也(車服/志)¶
以葛為巾武攸暨安樂公主出降遣通事舍人李邈以¶
璽書邀之詔見曰以葛為巾不名不拜¶
自製巾裴冕自製巾子工甚人争效之號僕射巾(孔/帖)¶
夾羅巾唐文宗性儉素不喜華侈駙馬韋處仁戴夾羅¶
巾帝謂之曰慕卿門第清素以之選尚如此巾服從他¶
戚為之惟卿非所宜也¶
聞變不及巾李愿節度鳯翔用婚家竇綏典帳中兵驕¶
<pb:KR3k0049_WYG_047-30b>¶
驁怠沓衙將李臣則等因衆不忍夜斬綏首愿聞變不¶
及巾與左右數人縋而逸¶
圓頭巾楊供奉官及詣司長官則有羅巾圓頭巾子後¶
遂不改(車服/志)¶
以珠飾巾昭宗播迁於鳯翔朱梁率諸道甲馬奉迎車¶
駕時侯王將帥在歧下者皆以珠一顆盤幞頭脚貫以¶
銀線而簮之又軍人咸以珠飾巾競相誇尚洎朱梁纂¶
立乃知珠已居人上者乆矣(秦再思/紀異)¶
<pb:KR3k0049_WYG_047-31a>¶
辟塵巾皇甫𤣥真于新羅得一辟塵巾持與高瑀乞田¶
知性命翌日試于郭外時乆旱塵埃且甚高顧視馬尾¶
鬛及左右騶從並無纎塵執之體覺虚凉(酉陽/器竒)¶
尖巾前蜀王衍好褁尖巾其狀如錐(車服/志)¶
白接籬山簡鎮襄陽優㳺卒嵗唯酒是耽諸習氏荆土¶
豪族有佳水池簡每出嬉逰多之池上置酒輒醉名之¶
曰高陽池時有兒童歌曰山公出何許徃至高陽池日¶
夕倒載歸酩酊無所知時時能騎馬倒着白接籬舉鞭¶
<pb:KR3k0049_WYG_047-31b>¶
向葛彊何如并州兒彊家在并州簡愛將也(晉本/傳)¶
　　幘¶
覆髻覆髻謂之幘巾或謂之承露或謂之覆髻皆趙魏¶
之間通語也(方/言)¶
不冠之服幘古卑賤執事不冠者之所服也(漢官/儀)¶
無屋未冠童子幘無屋者未成人也入學小童幘也句¶
卷屋示尚㓜小未逺冐也(通/典)¶
晢幘齊侯伐晉夷儀東郭書讓登犂彌從之(云云/)齊侯¶
<pb:KR3k0049_WYG_047-32a>¶
賞犂彌犂彌辭曰有先登者臣從之晢幘而衣貍裘晢¶
白也齒上下相值製裘也(上/)¶
首餙古者有冠無幘秦加其武將首飾為絳栢以表貴¶
賤後稍作顔題漢興續其顔却結之施巾連題却覆之¶
今喪幘是也至孝文乃高顔續為之耳崇其巾為屋貴¶
賤皆服之(漢輿/服志)¶
緑幘武帝從舘陶公主飲董偃緑幘傳韝伏殿下乃賛¶
曰館陶公主庖人臣偃昧死再拜謁(漢/書)¶
<pb:KR3k0049_WYG_047-32b>¶
絳衣赤幘光武初起與諸李市弓弩綘衣赤幘(東觀/漢記)¶
坦幘馬援初見帝令中黄門引入上在宣徳殿南軒下¶
坦幘坐援曰陛下何知臣非刺客姦臣而簡易若是(上/)¶
幘見寡嫂馬援外類儻蕩簡易而内重禮事寡嫂雖在¶
閨内必幘然後見(上/)¶
幘壞不改巴祇字敬祖為揚州刺黒幘毁壊不復改易¶
以水澡墨傳而用之許慎説文曰澡洗也(後漢/書)¶
幘肆許劭字子將劭知人入幘肆㧞樊子昭(續漢/書)¶
<pb:KR3k0049_WYG_047-33a>¶
脱幘間出孫堅屯七梁東為董卓所攻衆少而不敵與¶
其驍騎潰圍得出常着赤罽幘卓騎追堅堅脱罽幘令¶
親近持祖茂着之堅從間道得出(春/秋)¶
冠幘顧悌字子通疾篤妻出省之悌命左右自扶起冠¶
幘加襲令妻還真㓗不黷如此(吳/書)¶
隋機就穿廋顗字子嵩性儉家富劉與説東海王越令¶
就換錢千萬冀其有吝因此可乘越於衆坐中間顗顗¶
頽然已醉幘墮機上以頭就穿取徐答示下官家故有¶
<pb:KR3k0049_WYG_047-33b>¶
兩千萬隨公所取矣與於是乃服越甚喜(晉/書)¶
脱幘投地檀道濟數拒魏有功及誅憤怒氣盛目光如¶
炬俄爾間引飲一斛乃脱幘投地曰乃壊汝萬里長城¶
(宋/書)¶
裂冠毁冕謝舉臨川始興諸王常所逰踐邵陵王綸於¶
婁湖立園廣燕酒後好聚衆賔冠手自裂破投之唾壺¶
皆莫敢言舉嘗預宴王欲取舉幘舉正色曰裂冠毁冕¶
下官弗敢聞命拂衣而去王屢召不反甚有慙色(梁/書)¶
<pb:KR3k0049_WYG_047-34a>¶
着幘不安平秦王歸彦額骨三道着幘不安文宣見之¶
怒使以馬鞭箠其額血出靣曰爾反時當以此骨三道¶
後歸彦竟反云(比齊/書)¶
施屋漢元帝額有壯髪不欲使人見始進幘服羣臣皆¶
隨焉向無巾王莾頭秃因施巾故里語曰王莾秃幘施¶
屋(蔡邕/獨㫁)¶
庫幘梁冀改易輿服之制作平上軿車庫幘㣣冠也(漢/書)¶
幘皆顔短桓帝延熈中梁冀誅後京師作幘皆顔短耳¶
<pb:KR3k0049_WYG_047-34b>¶
長短上長下以為服妖(輿服/雜事)¶
平幘公孫瓉字伯珪上計吏郡太守劉基以事公車徴¶
伯珪褠衣平幘御車洛陽身執徒養(英䧺/記)¶
白幍無顔昔魏武軍中無故作白幍此喪徴也白横縫¶
其前名之曰顔晉永嘉初乃去其縫名無顔幘其後綴¶
平四海分崩下因悲嘆無顔以生也(搜神/記)¶
渉氷幘湜晉明帝年少不倫常微行詔喚入以衣幘迎¶
之渉氷過衣幘悉&KR0668;元帝已不重明帝忽復有此以為¶
<pb:KR3k0049_WYG_047-35a>¶
無不廢理既入幘不正元帝自為正之明帝大喜(語/林)¶
緗幘改素哀帝隆和元年太學博士曹攸之等議立秋¶
應讀令不應着緗幘改為素(晉書/要事)¶
緗幘謁者着緗幘大冠(漢/官)¶
赤幘凡救曰蝕者皆着赤幘以助陽也侍臣皆赤幘帶¶
劍(摯虞/夫疑)¶
翡翠幘交阯蒼梧俗以翡翠為幘(廣/志)¶
介幘中書監令着介幘¶
<pb:KR3k0049_WYG_047-35b>¶
　　衣¶
衣始世本曰胡曹作衣宋𠂻注曰黄帝臣也¶
隠形衣者隠也裳者鄣也所以隠形自鄣蔽也(白虎/通)¶
庇寒暑衣者依也人所依以庇寒暑也(釋/名)¶
衣襟衣梳謂之視黼領謂之襮縁謂之純&KR0008;謂之褮衣¶
眥謂之襟衱謂之裾衿謂之袸佩衿謂之褑執衽謂之¶
祮扱衽謂之襭衣蔽前謂之䄡婦人之禕謂之縭縭緌¶
也裳削幅謂之纀(爾/雅)¶
<pb:KR3k0049_WYG_047-36a>¶
治絲麻孔子曰昔先王未有火化食草木之實鳥獸之¶
肉飲其血茹其毛未有絲麻衣其羽皮後果有作治其¶
絲麻以為布帛(禮/器)¶
昭物臧哀伯曰衮冕黻珽帶裳幅舄衡紞紘綖昭其度¶
也藻率鞞鞛□厲游纓昭其數也火龍黼黻昭其文也¶
五色比象昭其物也(相/二)¶
藍縷欒武子曰訓之以若敖蚡冐篳路藍縷以啟山林¶
(宣/下)¶
<pb:KR3k0049_WYG_047-36b>¶
不得曵地文帝衣弋綈所幸慎夫人令衣不得曵地(史/記)¶
三服齊國有三服之官奉獻冠幘縱為首服紈素為冬¶
服輕綃為夏服(漢/書)¶
錦衣武帝末郡國賊盗羣起暴勝之為置指使者衣錦¶
衣持斧捕之(上/)¶
褒衣朱慱為瑯琊太守勅官屬多作褒衣大祒不中節¶
度自冬掾吏衣皆令去地三寸(上/)¶
上禇下禇帝賜南粤玉佗上禇五十衣中禇三十衣下¶
<pb:KR3k0049_WYG_047-37a>¶
禇二十衣¶
常服見上江充初召見犬臺宫自請願以所常被服冠¶
見上上許之充衣紗縠禪衣曲裙後垂交輸冠禪纚綴¶
搖冠飛翮之纓容貎甚壯帝望而異之謂左右曰燕趙¶
固多竒士(上/)¶
盛服至門雋不疑佩環玦褒衣博帶盛服至門下謁暴¶
勝之(上/)¶
衣服鮮明王吉字子陽好車馬衣服自奉養極為鮮明¶
<pb:KR3k0049_WYG_047-37b>¶
而遷徙所載不過囊衣天下服其潔而怪其奢世傳陽¶
能作黄金也(上/)¶
庖人着綉更始時授官爵皆羣小賈竪膳夫庖人多着¶
綉而衣錦袴䄡䄖諸子罵詈道中時智者見之以為服¶
之不中身之災也(後/漢)¶
衣韋祭遵為人亷節家無私財常衣韋袴寝布被夫人¶
裳不加緑(上/)¶
無兼副祭彤在遼東㡬三十年衣無兼副題宗美其清¶
<pb:KR3k0049_WYG_047-38a>¶
約賜之衣被什物無不悉備(上/)¶
衣屨耿恭自疏勒還衣屨穿敝形容枯稿(上/)¶
衣大練明徳為后身長七尺二寸方口美髪能卜易好¶
讀春秋常衣大練𥚑不加縁朔望諸姫主朝請望見后¶
袍衣疎麄反以為綺縠就視乃笑后辭曰此繒特直染¶
色故用之耳六宫莫不歎息(上/)¶
青絳采衣袁忠乘船戴笠詣王朗見朗左右僮從皆着¶
青絳采衣非其奢麗即辭疾發而退(謝承後/漢書)¶
<pb:KR3k0049_WYG_047-38b>¶
賜服郭賀拜荆州刺史有殊政題宗巡狩到南陽特見¶
嗟嘆賜以三公之服黻黼冕旒勅行部去䄡幃令百姓¶
見其容服以彰有徳(上/)¶
三世長者文帝詔曰三世長者知被服五世長者知飲¶
食此言被服飲食難曉也(魏/志)¶
白布皁衣明帝徴管寧為光禄勲辭不就詔問青州刺¶
史程喜寧守節高乎審疾至頓耶喜上言寧相着皁㡌¶
布𥜗袴而裙隨時單複出入閨庭能自任杖不須扶持¶
<pb:KR3k0049_WYG_047-39a>¶
四時祭祀輒自力强改加衣服着絮巾故在遼東所有¶
白布单衣親薦饌饋跪拜成禮(上/)¶
玉衣覆上文昭甄后以漢光和五年十二月丁酉生每¶
寢寐家中髣髴見有人持玉衣覆其上者常共恠之(魏/畧)¶
衣敗清吏王允為吏部郎中選郡守明帝疑其所用非¶
次召入將加罪允妻阮出謂曰明主可以理奪難以請¶
求允頷之而入帝怒詰之允對曰某郡太守雖限滿文¶
書先至年限在後月限在前帝取事視之乃釋遣山望¶
<pb:KR3k0049_WYG_047-39b>¶
其衣敗曰清吏也(吕氏/春秋)¶
賜衣百領孫權每賜周瑜衣寒暑皆百領諸將皆不能¶
及(吳/書)¶
如厠易新石崇以奢豪矜物厠常有十餘婢列侍置香¶
粉有容如厠皆易新衣而出客多羞脱故而王敦脱故¶
着新意氣無怍婢相謂曰此必能作賊(晉/書)¶
韋布衣高士郭文字文舉河内軹人也洛陽䧟入吳居¶
大辟山恒着鹿裘葛巾餘杭令顧颺與葛洪造之颺使¶
<pb:KR3k0049_WYG_047-40a>¶
致韋布衣不納使置室中乃爛於内竟不服用(上/)今本¶
作袴褶一具¶
百結董威輦不知何許人忽見洛陽止宿白社中於市¶
得殘許繒輒結以為衣號曰百結衣(王隠/晉書)¶
不容換服沈慶之領隊防東掖門劉湛被收之夕上開¶
門召慶之慶之戎服履韎縳袴入上見而驚曰卿何意¶
乃爾急装慶之曰夜半喚隊主不容換服(宋/書)¶
着小皮衣明帝體肥憎風夏月常着小皮衣(上/)¶
<pb:KR3k0049_WYG_047-40b>¶
召着黄羅明帝疾召禇彦囘入帝坐帳中流涕曰吾近¶
危篤故召卿欲使着黄羅耳指床頭大凾曰文書皆凾¶
得不復開彦囘亦悲不自勝黄羅&KR1596;乳母服也(上/)¶
増損制度范曄性精微有思致觸類多善衣裳器服莫¶
不増損制度世人皆法學之(上/)¶
澣衣稱疾江湛字微深為吏部尚書家甚貧不營財利¶
餉饋盈門一無所受無兼衣餘食嘗為上用召遇澣衣¶
稱疾經日衣成然後起(上/)¶
<pb:KR3k0049_WYG_047-41a>¶
不衣自煖謝超宗為義興太守昇明二年公事免詣東¶
府門自通其日風寒高帝謂曰座曰此客至使人不衣¶
自煖(上/)¶
白服侍宴宋元嘉制諸王入齋各得自服𥚑㡌見主人¶
唯出太極西廂乃備朝衣車駕幸其弟乃白服烏紗㡌¶
以侍宴焉至於衣服制度動皆陳啟事無專制(齊/書)¶
裁減稱體高帝即位後手詔賜張融衣曰見卿衣服粗¶
故成乃素懐有本交爾藍縷亦虧朝望今送一通故本¶
<pb:KR3k0049_WYG_047-41b>¶
意謂雖故乃勝新也是吾所着已令裁減稱卿之體衣¶
履一量(上/)¶
脱朝服陶元景永明十年脱朝服掛神武門上表辭禄¶
詔許之(上/)¶
衣垢不前王思逺立身簡㓗諸容詣己者覘知衣服垢¶
穢方便不前儀形新楚乃與促膝雖然及去之後猶令¶
二人交帚拂其坐處(上/)¶
戒嚴須紫王琨性儉約景和中討義陽王㫤六軍戒嚴¶
<pb:KR3k0049_WYG_047-42a>¶
應須紫服左右欲雲辨琨曰元嘉初征謝晦有紫服在¶
匣不須臾製檢取果得焉¶
朝服穿補劉溉性率儉不好聲色庭室單牀傍無姫侍¶
冠履十年一易朝服或至穿補(梁/書)¶
衣裳熨燋何敬容為吏部尚書侍中領太子中庶子敬¶
容身長八尺白哲美鬚眉性矜莊衣冠鮮麗武帝雖衣¶
而左右衣必須㓗嘗有侍臣衣帶卷摺帝怒曰卿衣帶¶
如繩欲何所縳敬容希㫖故益鮮明常以膠清刷鬚衣¶
<pb:KR3k0049_WYG_047-42b>¶
裳不整伏牀熨之或暑月皆為燋(上/)¶
冬月葛帔任昉有子東里西華南容北庾西華冬月着¶
葛帔練裙(上/)¶
遺裙衫迎任昉為義興太守友人彭城劉溉弟洽從昉¶
共為山澤遊及被代登舟止有絹七疋米五石至都無¶
衣鎮軍將軍沈約遺𥚑衫迎之(上/)¶
着百戯衣樂浪王萬夀孫忠明帝時位太常少卿孝武¶
帝汎舟天泉池命宗室諸王陪宴忠愚而無智性好衣¶
<pb:KR3k0049_WYG_047-43a>¶
服着紅羅𥜗繡作領碧納袴錦為縁帝謂曰朝廷衣冠¶
應有常式何為着百戯衣忠曰臣少來所愛情存綺羅¶
歌衣儛服是臣所願帝曰人之無良乃至此乎(後魏/書)¶
䓙靡見譏胡叟於高允館中見書侍郎李璨被服華靡¶
叟貧老衣褐璨頗忽之叟謂曰老子今若相脱體上袴¶
褶衣㡌君欲作何計也譏其唯假成服璨愓然失色(上/)¶
絶食㗖袖文宣因元韶幽於京畿地牢絶食㗖衣䄂而¶
死(上/)¶
<pb:KR3k0049_WYG_047-43b>¶
竇走易衣爾朱敞字乾羅彦伯之誅敞小隨母養於宫¶
中年二十敞自竇走大街見童兒羣戯觧所着綺羅金¶
翠服易衣而遁追騎至不識敞便執綺衣兒比䆒門知¶
非㑹日已暮由是免(北齊/書)¶
絲袍拂踝徐陵為吏部尚書精簡人物縉紳之士皆嚮¶
慕焉陳暄以玉㡌簮挿髻紅絲布褁頭𫀆拂踝靴至膝¶
不陳爵里直上陵坐陵不知識命吏持下暄徐歩而出¶
舉止自若竟無怍客作書謗陵陵甚病之(陳/書)¶
<pb:KR3k0049_WYG_047-44a>¶
衣繿縷齊後主於苑内作貧兒村親衣繿縷之服而行¶
乞其間以為笑樂多令人服烏衣以相執縳後主果為¶
周所敗被虜妃后窮困至以賣燭為業(隨/書)¶
差等太宗詔冠冕制度已備令文尋常服飾未為差等¶
於是三品以上服紫四品以上服緋六品七品以緑八¶
品九品以青婦從夫之色仍通服(唐/書)¶
鳴玉曵組李綱帝以舞工安叱奴為散騎常侍綱諌曰¶
魏武使禰衡擊鼓衡光解朝衣曰不敢以先王法服為¶
<pb:KR3k0049_WYG_047-44b>¶
伶人衣今先令舞胡鳴玉曵組位五品趨丹地殆非創¶
業垂統貽子孫之道¶
衣婦人服李密簡驍勇數十人衣婦人服戴羃内離藏¶
刀裙下詐為家婢要者入桃林傳舍須臾變服出據其¶
城¶
制六服閻立徳遷尚衣奉御制衮冕六服腰輿傘扇咸¶
有典法¶
羽裳吹簫張易之時無檢輕薄者又謟言昌宗乃王子¶
<pb:KR3k0049_WYG_047-45a>¶
晉後身后使被羽裳吹蕭乘寓鶴裴囘庭中如仙去狀¶
刺繡楊妃寵愛特甚宫中主貴妃刺繡者七百人楊益¶
及諸戚里每嵗進衣服布之於庭光奪人目¶
紫袍主事楊國忠侍郎韋見素張倚與本曹郎趨走堂¶
下抱按牘國忠顧女弟曰紫袍二主事何如皆大噱¶
竒服𤣥宗貴妃楊氏竒服變化若神¶
衣帶絶孫孝哲契丹部人禄山對側門俟召衣帶絶不¶
知所為孝哲箴縷素具徐為紉綻禄山大悦¶
<pb:KR3k0049_WYG_047-45b>¶
覆以己𫀆安禄山林甫稍厚之引至中書覆以己𫀆¶
寳雞𫀆賜安禄山品目有金鵉紫羅緋羅立馬寳雞袍¶
(酉陽/雜爼)¶
結今生縁開元中賜邉衣製自宫中有軍校袍中得一¶
詩云留意多添線含情更着綿令生已過了重結後生¶
縁持詩白帥帥以聞明皇問之有一宫人自言萬死即¶
以嫁得詩者與汝結今生縁(本事/詩)¶
朝服黄裙天寳初貴族及士民好為胡服胡㡌婦人則¶
<pb:KR3k0049_WYG_047-46a>¶
簮歩搖釵袗䄂窄小楊貴妃常以假䰎為首餙而好服¶
黄裙近服妖也時人為之語曰義髻抛河裏黄裙逐水¶
流¶
百鳥毛裙安樂公主使尚方合百鳥毛織二裙正視為¶
一色旁視為一色日中為一色影中為一色而百鳥之¶
狀皆見以其一獻韋后(五行/志)¶
碧羅籠裙安樂公主初出降益州獻单絲碧羅籠裙縷¶
金為花鳥細如絲髪大如黍米眼鼻觜甲皆備瞭視者¶
<pb:KR3k0049_WYG_047-46b>¶
方見之¶
着白者山人李泌肅宗即位欲授以官固辭願以客從¶
入議國事出陪輿輦衆指曰着黄者聖人着白者山人¶
帝聞因賜金紫¶
縫戰士衣肅宗廢后張氏駐靈武産子三日起縫戰士¶
衣太子敕止對曰今豈自養時耶¶
已三浣肅宗性節儉嘗出衣䄂示近臣曰此衣已三浣¶
矣¶
<pb:KR3k0049_WYG_047-47a>¶
乞𥜗袴初徳宗居奉天儲蓄空窘嘗遣卒視賊以苦寒¶
乞𥜗袴帝不能致剔親王帶金而鬻之(食貨/志)¶
蜀襭袍韋綬徳宗時為翰林學士帝嘗幸其院韋妃從¶
㑹綬方寢學士鄭栶欲馳告之帝不許時大寒以妃蜀¶
襭袍覆而去其待遇若此¶
文綵非制貞元六年徳宗初賜節度觀察使新製時服¶
尚方織作呈閲所宜上曰頃來賜衣文綵不恒非制也¶
朕今思之節度使以雕銜綬帶取武毅以靖封内觀察¶
<pb:KR3k0049_WYG_047-47b>¶
使以鴈銜威儀委取其竹列有序牧人有威儀也¶
褐衣到闕下陽城徳宗召拜諌議大夫遣長安尉楊寧¶
齎束帛詣其家城褐衣到闕下辭讓帝遣中人持緋衣¶
衣之¶
親紉綻衣和政公主代宗以主貧詔諸節度餉億主一¶
不取親紉綻裳衣諸子不敢服紈絺¶
緑袍木簡楊炎道州還也家人以緑𫀆木簡棄之炎止¶
曰吾嶺上一逐吏超登上台可常哉且有非常之福必¶
<pb:KR3k0049_WYG_047-48a>¶
有非常之禍安可棄是及貶還所服¶
無文綺餙盧懐謹服無文綺之餙¶
解衣衣之陸贄帝親倚至解衣衣之同類莫敢望¶
垢衣敗服武儒衡宰相鄭餘慶不事華㓗門下客多垢¶
衣敗服獨儒衡上謁未嘗有所易¶
常衣垢弊蕭復傳常衣垢弊¶
澣衣小節栁公權嘗與六學士對便殿帝稱漢文帝恭¶
儉因舉袂曰此三澣矣學士皆賀獨公權無言帝問之¶
<pb:KR3k0049_WYG_047-48b>¶
對曰人主當進賢退不肖納諌諍明賞罰服瀚濯之衣¶
此小節爾¶
朝服擅着賈直言始劉悟子從諌貴甚見直言輒衣紫¶
擁笏以兵自衛直言諌悟曰郎少年無使襲山東熊朝¶
服可擅着耶¶
踰制得罪文帝朝淮南節度使李徳裕奏比以婦人長¶
𥚑大袖朝廷制度尚未頒行微臣之分合副天心比聞¶
閭閻之間神闊四尺今令闊一尺五寸裙曵四尺今曵¶
<pb:KR3k0049_WYG_047-49a>¶
五寸初延安公主以衣服踰制駙馬竇澣得罪徳裕因¶
而奏之¶
正服李徳裕臣在先朝嘗獻大明賦以諷二曰正服諷¶
服御非法也¶
視衣製廣狹漢陽公主文宗尤惡世流侈因主入問曰¶
姑所服何年法也今之弊何代而然對曰妾自貞元時¶
辭宫所服者皆當時賜未嘗敢變元和後數用兵悉出¶
禁藏纎麗賞戰士由是散於人間内外矜似以成風若¶
<pb:KR3k0049_WYG_047-49b>¶
陛下示所好于下誰敢不變帝悦詔宫人視主衣製廣¶
狹徧諭諸主¶
衣紫韋澳一日召入屏左右問曰朕於敕使何如澳陳¶
帝烕制前世無比帝搖首曰未也䇿安出澳倉卒答曰¶
若謀之外廷則大和事可用追鍳不若就擇可任者與¶
計事帝曰朕固行之矣自黄至緑自緑至緋猶可衣紫¶
即合為一矣¶
解衣以贈夏侯端夀春人王世充遣人以淮南郡公尚¶
<pb:KR3k0049_WYG_047-50a>¶
書少吏部印綬召端解衣服以贈端曰吾天子使寧汚¶
賊官耶非持首去不可見即焚書及衣¶
以衣敝辭張仲武范陽人子直方時鄭畋輔政頗言仲¶
武㑹昌中功第一今直方百口不自存每内燕以衣敝¶
惡辭不赴陛下録功念舊宜少優假¶
衣紙自蔽周智光先是淮西李忠臣入朝次潼關聞智¶
光反率兵討之㑹敗忠臣因入華大掠自赤水至潼關¶
畜産財物皆盡官吏至衣紙自蔽累日不食者¶
<pb:KR3k0049_WYG_047-50b>¶
危㡌散衣開成初李紳為河南尹河南多惡少或危㡌¶
散衣擊大毬當官道車馬不敢前紳治剛嚴皆望風遁¶
去¶
不為鮮明盧鈞玩服不為鮮明¶
衣服喜鮮明李貞素衣服喜鮮明¶
衣錦半臂來子珣遷遊擊將軍常衣錦半臂自異¶
軿羅衣敬宗寳厯二年閩東國貢舞女二人衣軿羅之¶
衣無縫而成其文巧織人未之識焉¶
<pb:KR3k0049_WYG_047-51a>¶
裙曵地淮南觀察使李德裕令管内婦人衣褒四尺者¶
皆闊一尺五寸裙曵地四五寸者減三寸¶
銀緋張宿使淄青裴度欲為請銀緋韋貫之曰宿㚥侫¶
吾等縱不能斥柰何欲假以寵乎¶
蒿氷濕衣唐咸通末淮南李公㳺江舟子刺船誤為竹¶
蒿所濺水濕近侍衣李公為之變色裴餘慶時佐幕適¶
在坐遽獻詩云半額鵝黄金縷衣翠翹浮動玉釵垂從¶
教水濺羅𥜗濕疑是巫山行雨歸¶
<pb:KR3k0049_WYG_047-51b>¶
散幅裙周逢行為武安節度婦人所着裙皆不縫謂之¶
散幅裙或曰裙之于身以幅多為尚周匝子身今乃散¶
開是不周也不周不縫是姓與名俱去矣幅者福也福¶
破散其能乆乎未㡬行逢卒(陶岳荆/湖近事)¶
畫雲霞蜀王衍嘗與太后太妃逰青城山宫人衣服皆¶
畫雲霞飄然望之若仙¶
遺浦浣衣楊行密嘗過楚州臺濛盛供帳之行密一夕¶
去遺衣卧内皆經補浣濛帳之行密曰吾興細微不敢¶
<pb:KR3k0049_WYG_047-52a>¶
忘本君笑我耶濛大慙¶
黄衫昭宗既誅宦官第五可範等凖國故事量留三十¶
人各賜黄絹衫一領以備宫中指使仍不得輒有養男¶
其左右神䇿軍諸道監軍並令停廢¶
寒不假衣陳無已趙挺之邢和叔皆郭大夫壻陳在館¶
職當侍祠郊&KR0588;非重裘不能禦寒氣無已止有其一其¶
内子為於挺之家假以衣之無已詰所從來内以實告¶
無已曰汝豈不知我不着渠衣邪却之既而遂以凍病¶
<pb:KR3k0049_WYG_047-52b>¶
而死謝克家作其文集序中有云篋無副裘又云此豈¶
易衣食者盖指此事(朱語/録)¶
寳衣武王伐紂紂䝉寳衣投火而死(六/韜)¶
紫衣齊桓好服紫國人盡服之公患之管仲曰君謂左¶
右甚惡紫臭於是三日境内莫有紫衣者(韓/子)¶
妾不衣帛季文子相宣成無衣帛之妾無食粟之馬仲¶
孫它諌曰子為魯上卿妾不衣帛馬不食粟人其以子¶
為愛且不華國乎文子以告孟獻子獻子囚之七日自¶
<pb:KR3k0049_WYG_047-53a>¶
服之妾衣不過七升之布文子聞之曰過而能改者民¶
之上也使為上大夫(魯/語)¶
偏裻之衣晉獻公使太子申生伐東山衣之偏裻之衣¶
偑之金玦僕人賛聞之曰大子殆哉君賜之竒竒生怪¶
怪生無常無常不立使之出征先以觀之且是衣也狂¶
夫阻之衣也(晉/語)狂夫方相氏之士也阻古詛字將服是¶
衣必先詛之¶
䍧羊之裳晉文公好仕之惡衣故文公之臣皆䍧羊之¶
<pb:KR3k0049_WYG_047-53b>¶
裳韋以為帶(墨/于)¶
大布之衣昔晉國苦奢文公以儉矯之乃衣不重帛食¶
不兼肉無㡬時國人皆大布之衣脱粟之飯(尹文/子)¶
四時衣宋景公之時懸四時衣春夏以珠玉為飾秋冬¶
以翡翠為温(拾遺/録)¶
觧衣夜死戎夷違齊如魯天大寒而後與門弟子一人¶
宿於郭外寒逾急謂其弟子曰子與我衣我活我與子¶
衣子活我國士也為天子惜死子不肖也不足愛子與¶
<pb:KR3k0049_WYG_047-54a>¶
我衣弟子曰夫不肖之人安能與國士衣哉戎夷觧衣¶
與弟子夜半而死弟子遂活(吕氏/春秋)¶
懸蓑林類榮啟期衣若懸蓑(淮/南)¶
小人衣齊林既者衣葦朝景公景公曰何忽服小人衣¶
耶林既曰衣狗裘者必不羊鳴今君衣狐裘音必能不¶
狐乎(説/苑)¶
賜衣魏文侯封太子擊於中山三年使不徃來舎人趙¶
倉唐奉使侯問子之君長大孰與寡人倉唐曰君賜之¶
<pb:KR3k0049_WYG_047-54b>¶
外府之衣則能勝之文侯遣倉唐賜太子衣一襲令倉¶
唐鷄鳴時至太子迎拜賜發篋衣盡顛倒太子趣具駕¶
曰賜之衣非以為寒也欲召擊也無誰與謀故遺予以¶
衣詩曰東方未明顛倒衣裳顛之倒之自公召之(上/)¶
懸鶉子夏家貧衣若懸鶉人曰子何不仕曰諸侯之驕¶
我者吾不為臣大夫之驕我者吾不復見也(孫卿/子)¶
緇衣狗吠楊朱之弟楊布衣素衣而出天雨緇衣而反¶
其狗吠之布恐將擊之朱曰使汝狗白而徃黒而來能¶
<pb:KR3k0049_WYG_047-55a>¶
不怪哉(韓/子)¶
大布之衣莊子衣大布之衣而過魏王魏王曰何先生¶
之憊耶莊子曰士有道德不能行憊也衣弊履穿而貧¶
者非憊也(莊/子)¶
短褐田文謂其父靖郭君曰君後宫蹈綺縠之衣而士¶
不得短褐(春秋/後語)¶
五時衣高祖時大謁者臣章受詔長樂官令羣臣議天¶
子所以服以安天下謁者趙堯舉春李舜舉夏倪湯舉¶
<pb:KR3k0049_WYG_047-55b>¶
秋貢禹舉冬四人各職一時制曰可舉者以各舉一時¶
之事白之五時衣始於是(漢雜/事)¶
綴草為衣天漢三年渠搜國之西有祈淪國其俗淳和¶
人夀三百嵗有大夀木之林一樹千尋若經憇此木皆¶
不死不病或有泛海繩山來㑹其國綴毛草為繩結網¶
為衣如今之羅紈也至元狩六年獻網衣一襲帝焚於¶
九逹之道恐後人徴求此物故燒之烟如金石之氣(拾/遺)¶
以茅為衣員嶠山南有池移國人長三尺夀萬嵗以茅¶
<pb:KR3k0049_WYG_047-56a>¶
為衣衣服皆長裾大䄂因風以昇烟霞若鳥用羽毛也¶
織茅為衣禮敬國其俗人年三百嵗而織芳茅以為衣¶
盖尚書云島夷卉服之類也¶
觀書題衣任末年十四時學無常師夜則映星望月暗¶
則縷麻蒿以自照觀書有合意者題其衣裳以記其事¶
門徒悦其勤學更以静衣易之時人謂任氏為經苑¶
金縷衣王昌字公伯為東平相散騎常侍早卒婦是任¶
成王曹子大女昌弟式字公儀為渡遼將軍長史婦是¶
<pb:KR3k0049_WYG_047-56b>¶
尚書令桓階女昌母聰明有典教二婦入門皆令變服¶
下車不得踰侈後偕子嘉尚魏主欲金縷衣見其式婦¶
歸嘉止之曰其嫗嚴固不聴善耳不須持徃犯人家法¶
(襄陽耆/舊傳)¶
賭衣明帝寵愛肇與帝戯賭衣服有所獲輒入御帳服¶
之趣出親狎如此(曹肇/傳)¶
襲私服齊王冏為大司馬輔政稽紹為侍中詣冏諮事¶
冏召葛旟董艾等共論時宜旟等白冏曰稽侍中善於¶
<pb:KR3k0049_WYG_047-57a>¶
絲竹公可能操之遂進樂器紹推却不受冏曰今共為¶
歎卿何却耶紹曰公恊輔皇室今作事可法紹雖官卑¶
職備常伯豈可以先王法服為令人之業今逼高命不¶
敢有辭當釋冠冕襲私服此紹之心也旟等不自得而¶
退(世/説)¶
不好着新衣桓車騎不好着新衣浴訖婦故送新衣車¶
騎大怒催使將去婦便持還傳語云衣不經新何由而¶
故桓大笑而着之(上/)¶
<pb:KR3k0049_WYG_047-57b>¶
鬼着生衣阮宣子論鬼神有無或以人死有鬼阮子獨¶
以為無曰今見鬼者云着生時衣服若人死有鬼衣服¶
亦復有鬼乎(上/)¶
五色玉衣太始元年魏帝以陳留王之嵗有頻斯國人¶
來朝以五色玉為衣如今之鎧(拾遺/録)¶
繡衣賜死曹操遣女皁帳婢婢十人東阿婦以繡衣賜¶
死王景興以淅米見誚(南齊書崔/祖思傳)¶
玉衣霍光傳珠璣玉衣師古曰漢儀注以玉為𥜗如鎧¶
<pb:KR3k0049_WYG_047-58a>¶
□連綴之以黄金為縷要以下玉為札長尺廣二寸半¶
為柙下至足亦綴以黄金縷也　上賜霍光玉衣梓宫¶
耿秉死上亦賜玉衣貴人死者珍異之服也¶
染帛為服上古穴居衣毛未有制度後聖人易之以絲¶
麻觀之翬翟之文榮華之色乃染帛以効之始作五采¶
成以為服凡十二章(董巴漢/輿服志)¶
適體古之人未知衣服之制故聖人作之冬則綿帛暖¶
且温夏則絺綌清且凉所以適身體和肌膚也(墨/子)¶
<pb:KR3k0049_WYG_047-58b>¶
老而衣絲古者庶人老耋而後衣絲其餘則麻□而已¶
(䀋鉄/論)¶
白越单衫吳選曹令史劉卓並荒夢見一人以白越单¶
衫與之言曰汝着衫汙火燒便潔也卓覺果有衫在側¶
汙輒火浣之(魏文帝/列傳)¶
服婦人服何宴好服婦人之服傅𤣥曰此服妖也夫衣¶
裳之制所以定上下殊内外也大雅云𤣥衮赤舄鉤膺¶
鏤錫歌其文也小雅云有嚴有翼共武之服詠其武也¶
<pb:KR3k0049_WYG_047-59a>¶
若内外不殊王制失叙服妖既作身隨之亡姝嬉冠男¶
子之冠桀亡天下何晏服婦人之服亦亡其家其咎均¶
也¶
紫𫀆狄仁傑轉幽州都督賜紫𫀆龜帶武后自製十二¶
金字環統五色雙鵉其文曰敷政術守清勤昇題位勵¶
相臣乃命録之(家/傳)¶
不肯服朱桃椎益州成都人澹泊絶俗被裘曵索人莫¶
能測其為長史竇軌見之遺以衣服鹿幘麂鞾逼署鄉¶
<pb:KR3k0049_WYG_047-59b>¶
正委之地不肯服¶
羣臣之服衮冕者一品之服也鷩冕者二品之服也毳¶
冕者三品之服也絺冕者四品之服也𤣥冕者五品之¶
服也平冕者郊廟武舞郎之服也爵弁者六品以下九¶
品以上從祀之服也武弁者武官朝叅殿庭武舞即堂¶
下鼓人鼓吹按工之服也弁服者文官九品公事之服¶
也進賢冠者文武朝叅三老五更之服也逺逰冠者親¶
王之服也法冠者御史大夫中丞御史之服也高山冠¶
<pb:KR3k0049_WYG_047-60a>¶
者内侍省内謁者之服也委貎冠者郊廟文舞郎之服¶
也却非冠者亭長門僕之服也平巾冠者武官衛公事¶
之服也黒介幘者國官視品府优謁府國子太學生四¶
門生俊士叅見之服也介幘者流外官行署及三品以¶
下登歌工人之服也緑幘者尚食局主膳典膳局典食¶
大官署食官署供膳奉觶之服也具服者五品以上陪¶
祭朝饗拜表大事之服也從省服者五品以上公事朔¶
望朝謁見東宫之服也¶
<pb:KR3k0049_WYG_047-60b>¶
服袍加襴大尉長孫無忌議服袍者下加襴緋紫緑皆¶
視其品庶人以白出(車服/志)¶
易青以碧則天光宅元年九月甲寅易内外官服青者¶
以碧(闕/)¶
　¶
　¶
金字銘袍永夀中勑賜岳牧金銀字銘𫀆(雞跖/集)¶
機杼伯余之初作衣也緂麻索縷手經指挂其成猶網¶
<pb:KR3k0049_WYG_047-61a>¶
羅後世為之機杼(淮南/汜論)¶
甚遼衣服鬼名甚遼¶
焚衣街齊東昏侯製四種冠五彩𫀆一月中二十餘出¶
晨出三更歸夜出清晨反梁廢東昏焚奢滛異服六十¶
二種于御街後人號其所曰焚衣街(金陵/志)¶
衣小裳大帝嘗問丈夫冠婦人髻皆高大何邪令狐德¶
棻對曰冠髻在首君之象也晉之將亡君弱臣彊故江¶
左士女衣小而裳大宋武帝時命君德尊嚴衣裳隨亦¶
<pb:KR3k0049_WYG_047-61b>¶
變改此近事驗也(唐/書)¶
紗榖单衣江充召見上衣紗榖单衣曲𥚑後垂交輸(漢/書)¶
共衣陳留尹苞字延博與同郡范史雲善二人俱貧出¶
入共一单衣到人門外苞年長常先着单衣前入須臾¶
出觧與史雲(謝承後/漢書)¶
衣補車幰梁孝王彤宣帝子將軍衣補車幰以此為清¶
叅軍王銓曰晏嬰大官稱清者以為御食七百家也公¶
無此費宜美衣服使内外相稱彤有慙色(王隠/晉書)¶
<pb:KR3k0049_WYG_047-62a>¶
賣衣還錢鄭𢎞為縣嗇夫民有弟斥兄錢者未還之嫂¶
領詣𢎞賣中单為叔還錢兄聞之慙遣婦賫錢還𢎞𢎞¶
不受(㑹稽/典録)¶
市衣與父吳祐為曜東相嗇夫孫性盗富民錢五百為¶
父市单衣父恐便以单衣謁門自謝祐遂以单衣遺其¶
父(陳留耆/舊傳)¶
火浣梁兾作火浣布单衣㑹賔客行酒失盃而汚之偽¶
怒觧衣而燒之垢盡火滅粲然潔白(𫝊/子)梁兾作狐尾单¶
<pb:KR3k0049_WYG_047-62b>¶
衣上短下長(别/𫝊)¶
单衣有餘邊讓才辯俊逸孔融薦讓於武帝曰邊為九¶
州之被則不足為单衣䄡䄖則有餘(别/𫝊)¶
華曜懐愧張君平與妹憲書曰念諸里舎皆富財賄袿¶
䙱襲蔽紛華照曜於是之除想汝懐愧(婦人/集)¶
介幘優申石勒叅將周承為舘陶令㫁官絹數百疋獄¶
以入坐議宥之後每設大㑹使優兒着介幘黄絹单衣¶
優問曰汝何官答曰我本為舘陶令斗藪单衣曰正坐¶
<pb:KR3k0049_WYG_047-63a>¶
取是故入汝輩以為本笑(趙/書)¶
緼袍以示靈帝欲以羊續為太尉時拜三公者皆輸東¶
園禮錢千萬于使督之續乃舉緼袍以示之曰臣之所¶
資惟斯而已故不登公位(袁山松/後漢書)續出黄紙補𫀆以示¶
使人時人謠曰天下清苦羊續祖(古今/善言)¶
青絲𫀆郭璞每自為卦知其㓙終嘗逢一趍走來年便¶
脱青絲袍與之此人不觧其意璞曰身命卒當在君手¶
故逆相屬耳及當死果此人行刑傍人皆為屬求利璞¶
<pb:KR3k0049_WYG_047-63b>¶
曰我常託之乆矣此人為之歔欷哽咽行刑既畢乃説¶
如此(搜神/記)¶
㝠婦珠袍有談生者年四十無婦夜有女年十六六姿¶
色無雙來為生妻經三年遂乃生一兒曰慎勿以火照¶
我後三年可照耳生不能忍照之腰上肉如人腰以下¶
但枯骨婦求去將入華堂奥室以珠𫀆與之生至市賣¶
袍睢陽王識是女袍收栲談生談生具對呼兒似王女¶
(捜神/記)¶
<pb:KR3k0049_WYG_047-64a>¶
䄂長三丈母&KR0588;儉征浟&KR0008;使王頃窮其東界父老云曽¶
有破船從漢海流得布衫身如中國人但兩䄂俱長三¶
丈(異/苑)¶
博袍楚莊王觧冠緼紐纓綘衣博袍以理其國政也(墨/子)¶
　　襦¶
短衣𥜗短衣也一曰羅衣羅温也奴案反(説/文)𥜗煗也言¶
温煗也单𥜗如𥜗而無絮也反閉𥜗之小者也却向着¶
之領含於項反於背後閉其衿也(釋/名)¶
<pb:KR3k0049_WYG_047-64b>¶
小獄𥜗袴子産治鄭鄧析務難之約民大獄一衣小獄¶
𥜗袴鄭國大亂子産殺鄧析而民服(吕氏/春秋)¶
左開之𥜗勾踐與妻入臣吳夫人衣無縁之裳左開之¶
𥜗莝以養馬(吳越/春秋)¶
綺繻班伯為侍中與王許子弟為羣在於綺繻紈袴之¶
間非其好也(漢/書)¶
珠𥜗昌邑王被廢太后被珠𥜗如淳曰以珠飾𥜗晉書¶
曰貫珠為𥜗盛服坐武帳中王前聽詔¶
<pb:KR3k0049_WYG_047-65a>¶
珠𥜗䂊賜哀帝以東園秘器珠𥜗玉柙皆豫以賜董賢¶
織𥜗趙飛鷰為皇后其弟在昭陽殿上遺織成上𥜗(兩/京)¶
(雜/記)¶
遺𥜗待詔景子春素善占坐事繫其婦朱君至獄門通¶
言遺𥜗袴子春驚曰朱君來言與朱為誅袴而𥜗中絶¶
者也我當誅㫁也後遂腰斬(桓譚/新論)¶
與徒作𥜗鍾離意為司徒侯覇府議曹掾詔送三百人¶
到河北遇隆恩到𢎞農意輒使屬縣令出錢與徒作𥜗¶
<pb:KR3k0049_WYG_047-65b>¶
袴光武謂侯覇曰君所使吏仁恕用心乎(吳越/春秋)¶
䄡𥜗來歙詣雒見上上大喜觧所披䄡𥜗衣歙(東觀/漢記)¶
布𥜗第五倫性節儉為二千石常衣布𥜗(上/)¶
布𥜗袴裙梁鴻妻孟氏女布𥜗袴裙鴻曰此真梁鴻妻¶
也(上/)¶
皂㡌布𥜗管寧嘗着皂㡌布𥜗隨時单複(魏/志)¶
官中物司馬宣王從遼東還有六十假士寒凍于車乞¶
一𥜗公乞之酒左右曰官不少𥜗可賜之公乞之酒曰¶
<pb:KR3k0049_WYG_047-66a>¶
𥜗官中物臣無私施(世/説)¶
脱𥜗不受謝眺為吏部侍即過侯江革時大寒雪見革¶
敝絮單席而眈學不倦差嘆乆之乃脱其著𥜗并手割¶
半氊與之充坐具而去¶
紫羅𥜗謝鎮西着紫羅𥜗據胡床弹琵琶作大道曲(語/林)¶
脱𥜗武陵昭王頴過竟陵王子良宅冬月道逢乞人脱¶
𥜗與之子良見其衣单進𥜗於頴笑曰我與向人亦復¶
何異(齊/書)¶
<pb:KR3k0049_WYG_047-66b>¶
不敢觧𥜗顧恊少清介有志操初為廷尉正冬服单薄¶
寺卿蔡法度欲觧𥜗與之憚其清嚴不敢發口謂之曰¶
我願觧身上𥜗與顧即難衣食者竟不敢以遺之(梁/書)¶
常服布𥜗郭祖深清儉常服故布𥜗(上/)¶
神送北斗索君正為豫章内史性不信巫邪有師世榮¶
稱道術為一郡巫長君正在郡小疾主簿熊&KR0588;簏巫師¶
云須疾者衣為信命君正以所着𥜗與之事竟取𥜗云¶
神將送與北斗君君正使檢諸身於衣裏獲之以為亂¶
<pb:KR3k0049_WYG_047-67a>¶
政即刑於市而焚神一郡無敢行巫(上/)¶
婦着小𥜗高祖復至鄴見公卿曰朕昨日入城見車上¶
婦人冠㡌而着小𥜗襖者尚書何為不察任城王澄曰¶
着者猶少帝曰任城意欲全着乎一言可以喪邦其斯¶
之謂可命史官書之(後魏/書)¶
珠𥜗吳王闔閭𦵏女以珠𥜗之寳(吳越/春秋)¶
夏着暑𥜗紐伯子者冬着單衣盛暑𥜗袴(列仙/傳)¶
青𥜗東海君以織成青𥜗遺陳節方(列異/傳)¶
<pb:KR3k0049_WYG_047-67b>¶
着金𥜗乾羅者慕容廆之十一世祖也着金銀𥜗鎧乘¶
白馬金銀鞍勒自天而墮鮮卑䄂之推為君長(述異/記)¶
　　衫¶
末無䄂端衫芟也衫末無䄂端也𥜗襠其一當胸其一¶
當背也(釋/名)¶
䄡𥜗陳魏宋之間謂之䄡或謂之单𥜗(揚䧺/方言)¶
織衫建康小吏曹著為蘆山使君所迎配以文婉著形¶
意不安屢求請退婉澘然流涕賦序别并贈織成禈衫¶
<pb:KR3k0049_WYG_047-68a>¶
也(晉東宫/舊事)¶
寄愍懐以體上白絹单衣一領因士寄與妃(晉惠帝/起居注)¶
納布徐湛之母㑹稽公主高祖微時有納布衫襖等衣¶
皆是武敬皇后手自作高祖既貴以此付公主曰後代¶
若驕奢不節者以此示之(宋/書)¶
兩襠衫薛安都與魏多縱突騎衆軍患之安都怒甚乃¶
䏹兠鍪觧所帶鎧唯着絳納兩襠衫馬亦去具装馳馬¶
賊陣猛氣咆勃所向無當其鋒者(宋/書)¶
<pb:KR3k0049_WYG_047-68b>¶
求衫到溉為建安太守任昉以詩贈之求二衫云䥫錢¶
兩當一百代易名實為惠當及時無待凉秋曰溉合云¶
余衣本百結閩中徒入蠶假令金如粟詎使亷夫貧(上/)¶
青&KR4104;兩襠太始二年御史丞羊希奏山隂令謝洸親憂¶
未除常着青綘納兩襠請免沈前所居官也(宋起/居注)¶
被衫甲陽休之除散騎常侍監修起居注頃立坐事左¶
遷驍騎將軍衣兩襠文宣郊天百僚咸從休之為驍騎¶
將軍衣兩襠用手持白棓時魏收為中書令嘲之曰義¶
<pb:KR3k0049_WYG_047-69a>¶
真服未休之曰我昔為常伯首戴蝉冕令處驍遊身被¶
衫甲允文允武何必減卿談笑晏然議者服其夷曠(齊/書)¶
不獨衣衫德宗在梁州地熱未給將士春衣夾服以侍¶
朝左右請御衫上曰從我者冬服未易我豈可獨衣衫¶
乎將士聞之莫不流涕(唐/書)¶
　　裙¶
下裳裙下裳也連接裙幅也緝下横縫緝其下也縁裙¶
裙施縁也(釋/名)¶
<pb:KR3k0049_WYG_047-69b>¶
裏衣裙裏衣也古服裙不居外皆有衣籠也(上/)¶
帔裙陳魏之間謂裙為帔繞衿謂之裙(方/言)¶
織成趙飛燕為皇后其女弟上織成下裙(西京/雜記)¶
無縁戴良家五女皆布裙無縁裙四等(汝南先/賢𫝊)¶
布裙王良為司徒司徒妻布裙徒跣曵柴(東觀/漢記)¶
秃裙漢明德太后秃裙不縁(續漢/書)¶
長裙上短獻帝時女子好長裙而上甚短(五行/志)¶
攣縮燉煌俗婦人作裙攣縮如羊腸用布一疋皇甫隆¶
<pb:KR3k0049_WYG_047-70a>¶
為太守禁改之(魏/畧)¶
恒着管寧恒着布裙(魏/志)¶
絳碧崇進皇太后為太皇太后有綘碧絹雙裙綘絹䙱¶
裙緗綘紗複裙白絹裙(晉宋/舊事)¶
單帛惠帝還洛陽得鹿犢車一乘以單帛裙為幃也(四/王)¶
(起/事)¶
書裙羊欣字敬元年二十時王獻之為吳興太守甚知¶
愛之欣嘗夏月着新絹裙晝寢獻之入縣見之書裙數¶
<pb:KR3k0049_WYG_047-70b>¶
幅而去欣書本工因此彌善(宋/書)¶
啟藏腰中魚復侯子響不道帝以兵圖之有司奏絶子¶
響屬籍賜為蛸氏子響密作啟數紙藏妃王氏裙腰中¶
具自申明云輕舫還闕而不得見此苦之深惟願矜之¶
無使竹帛齊有反父之子父有愛子之名(齊/)¶
得裙繫槊何間人齊與太武攻赤連昌帝以微服入其¶
城齊固諌不許乃與數人從帝入城内既覺諸門悉下¶
帝及齊等因入其宫中得婦人裙繫之槊帝乘而上因¶
<pb:KR3k0049_WYG_047-71a>¶
此得㧞於齊有力焉(後魏/書)¶
真珠裙世祖為胡皇后造真珠裙積所費不可勝計後¶
被火燒之(比/齊)¶
单裙不換孟卓字君偉少修清苦之志着单裙十六年¶
不換(後趙/録)¶
青羽裙南極夫人被錦服青羽裙(真人/傳)¶
留仙裙成帝立飛燕為皇后帝歩太液池后歌舞歸風¶
送逺之曲帝以文犀簮擊玉甌酒酣風起后揚䄂曰仙¶
<pb:KR3k0049_WYG_047-71b>¶
乎仙乎去故而就新寧忘懐乎帝令馮無方持后𥚑風¶
止裙為之縐他日宫姝或襞裙為縐號留仙裙(外/傳)每輕¶
風至飛燕殆欲隨風入水帝以翠纓結飛燕之裙常怨¶
曰妾微賤何得復與纓裙之逰(拾遺/記)¶
葛帔練裙梁任昉四子東里西華南容北叟俱元學墜¶
其家聲流離不自振西華冬月著葛帔練裙道逢劉孝¶
標泫然矜之曰我為卿作論乃著廣絶交論譏其舊友¶
五色繡裙梁武帝作五色繡裙以朱繩真珠為餙(事/始)¶
<pb:KR3k0049_WYG_047-72a>¶
仙裙隋煬帝作長裙十二破名仙裙(上/)¶
借民裙𥜗唐孫伏迦上表近太后常於民間借婦女裙¶
𥜗以充妓衣于五月五日於神武門遊戱非所以為子¶
孫法¶
百鳥毛裙安樂公主使尚方合百鳥毛織二裙正視為¶
一色旁視為一色月中為一色影中為一色而百鳥之¶
狀皆見以其一獻韋后(五行/志)¶
碧羅籠裙安樂公主初出降益州獻单絲碧羅籠裙縷¶
<pb:KR3k0049_WYG_047-72b>¶
金為花鳥細如絲髪大如黍米眼鼻觜甲皆備瞭視者¶
方見之¶
散幅裙周逢行為武安節度婦人所著裙皆不縫謂之¶
散幅裙或曰裙之于身以幅多為尚周匝于身今乃散¶
開是不周也不周不縫是姓與名俱去矣幅者福也福¶
破散其能乆乎未㡬行逢卒(陶岳荆/湖近事)¶
　　裩¶
犢鼻滌器司馬相如初與卓文君至成都遂相謀還成¶
<pb:KR3k0049_WYG_047-73a>¶
都賣酒相如自着犢鼻裩滌器以恥王孫也(西記/雜)¶
窮袴昭帝上官后霍光外孫也光欲后擅寵有子帝時¶
体不安左右及醫者皆阿意言宜禁内雖宫人使令皆¶
為窮袴多其帶后宫莫有進者¶
犢鼻上樹王澄之荆州送者傾城澄脱衣着犢鼻禈上¶
樹取鵲&KR1145;傍若無人(晉/書)¶
以屋為裩客詣劉伶值其祼祖因責伶伶笑曰吾以天¶
為屋以屋為裩諸君不當入何責乎(晉/記)¶
<pb:KR3k0049_WYG_047-73b>¶
露禈上聽桂陽侯義融孫冕字茂德性庸鄙為郢州刺¶
吏暑月露禈上聽事(宋/書)¶
紅縠欝林王常祼袒着紅縠裩(齊/書)¶
紅禈周𢎞正善𤣥理為當世所宗藏法司於開善寺講¶
説門徒數百𢎞正年少未知名着紅禈錦文髻踞闗而¶
聽衆人茂之弗譴也既而乘間進難舉坐盡傾法師疑¶
非是人覘之知相賞狎𢎞正後為左氏尚書夏月着犢¶
鼻裩衣朱衣為有司所奏弹其放逹如此(梁/書)¶
<pb:KR3k0049_WYG_047-74a>¶
擲摶無禈吉士瞻少時嘗於南蠻國中擲摶無禈褰露¶
為儕軰所侮及平魯休烈軍得絹三萬疋乃作百裩其¶
外并賜軍士不以入室(上/)¶
犢鼻登閣謝㡬卿姓通脱在省署夜着犢鼻裩與門生¶
登閣道飲酒酣呼為有司糺奏坐免(上/)¶
　　裳¶
障蔽上曰衣下曰裳裳障也以自障蔽也(釋/名)¶
入祼觧裳禹入祼國欣起而觧裳俗説禹治洪水乃播¶
<pb:KR3k0049_WYG_047-74b>¶
入祼國君子入俗不改其恒於是欣然而觧裳也原其¶
所以當言皆裳祼國今吳即是也被髪文身祼以為餙¶
盖正朔所不及也猥見大聖之君悦禹文德欣然皆着¶
衣裳矣(風俗/通)¶
王千服綉桀之時女樂三千人無不服文綉衣裳者(管/子)¶
以裳褁首華登以吳師救華氏齊烏枝嗚曰用少莫如¶
齊致死齊致死莫如去備彼多兵矣請皆用劍從之華¶
氏北復即之厨人濮以裳褁首而荷以走曰得華登矣¶
<pb:KR3k0049_WYG_047-75a>¶
遂敗華氏于新里(昭二/十一)¶
去冠披裳景公飲酒數日去冠披裳自皷盆甕而已(晏/子)¶
一衣五采景公飲酒數日衣縠綉之裳一衣而五采具¶
焉(上/)¶
裂裳至郢楚欲攻宋墨子聞之自魯趋而徃十日十夜¶
足重繭而不休息裂裳而裹之至于郢見楚王(淮南/子)¶
裂裳裹楯樊噲常持鐡楯聞項羽有意殺漢王噲裂裳¶
以裹楯冠之入軍門立漢王旁(續漢書/輿服志)¶
<pb:KR3k0049_WYG_047-75b>¶
掛樹化龍東方朔生三日而母死隣母拾而養之經嵗¶
母忽失朔累月方歸後復去家萬里見一枯樹脱白布¶
裳掛樹裳化為龍因名其地為布龍澤(洞㝠/記)¶
裳不加縁祭遵為人亷約夫人裳不加縁(後漢/書)¶
短布衣裳鮑宣妻桓氏女字少君宣嘗就少君父學父¶
竒其精苦以女妻之裝送甚盛宣謂妻曰少君生富驕¶
習美餙吾貧賤不敢當禮妻乃悉歸侍御服餙更着短¶
布衣裳(東觀/漢記)¶
<pb:KR3k0049_WYG_047-76a>¶
編草為裳孫登字公和於汲郡北山中為土窟夏則編¶
草為裳冬則以髪自覆(嵇康集/自録)¶
　　裘¶
皮衣説文曰裘皮衣也白虎通曰所以佐女工助温也¶
古者緇衣羔裘黄衣狐裘禽獸衆多獨以狐羔取其輕¶
暖因狐死首&KR0588;明君子不忘本也羔取其跪乳遜順也¶
龍茸狐裘龍茸一國三公吾誰適從(左僖/上)¶
羔䄂齊人以郲寄衛侯右宰糓從而迯歸衛人將殺之¶
<pb:KR3k0049_WYG_047-76b>¶
辭曰余不悦初矣余狐裘而羔䄂乃赦之(襄/三)¶
賜羔公賜公衍羔裘使獻龍輔於齊侯遂入羔裘齊侯¶
與之陽糓(昭/六)¶
衣貍齊侯伐晉夷東郭書讓發犂彌從之齊侯賞犂彌¶
犂彌辭曰有先登者臣從之晢幘而衣貍製公使視東¶
郭書曰乃夫子也(定/下)¶
禦寒周昭王綴青鳯毛為二裘一名燠質一名暄肌常¶
以禦寒也至厲王流于彘彘人得而竒之分裂此裘遍¶
<pb:KR3k0049_WYG_047-77a>¶
于彘土罪入大辟者抽裘一毛以贖死價值萬金也(拾/遺)¶
䍧裘晉文公好士之惡衣故文公之臣皆䍧裘(墨/子)¶
衣羖孫叔敖相楚衣羖羊裘(韓/子)¶
繡衣貂裘晉平公使叔嚮聘吳吳人飾舟以送左右各¶
五百人有繡衣而貂裘者(説/苑)¶
狐裘晉平公出朝有鳥環平公不去平公謂師曠曰吾¶
聞之覇王之主鳯下之今者出朝有鳥環寡人終朝不¶
去是其鳯鳥也曠對曰東方有鳥名諌珂其為鳥也文¶
<pb:KR3k0049_WYG_047-77b>¶
身而赤足憎鳥而愛狐今者君不衣狐裘以朝乎平公¶
曰然(上/)¶
羖羊之裘趙簡子敝車瘦馬衣羖羊之裘其宰曰車新¶
則安馬肥則疾狐裘則温君宜改之(上/)¶
出裘與寒景公時雨雪三日公披狐白之裘曰怪哉雨¶
雪三日不寒晏子曰古之賢君飽而知人飢温而知人¶
寒今君不知也公乃命出裘以與寒者發粟以與飢者¶
(晏/子)¶
<pb:KR3k0049_WYG_047-78a>¶
反裘負芻晏子至中升賭弊冠反裘負芻者晏子曰子¶
何者對曰我越石父也不免凍餓為人僕三年晏子觧¶
左驂贖之也(上/)¶
賜裘不受景公賜晏子狐白裘其賈千金晏子辭而不¶
受三反曰君服之上而使嬰服之下不可以為教(上/)¶
狗號羊鳴林既衣韋衣而朝齊景公公曰此君子服耶¶
既作色曰服何足以端士行如君言衣狗裘當狗號羊¶
裘當羊鳴乎今君衣狐意得無變乎(説/苑)¶
<pb:KR3k0049_WYG_047-78b>¶
麛裘孔子始用於魯魯人謗之曰麛裘而韠投之無戾¶
韠而麛裘投之無郵用三年男行乎途左女行乎途右¶
物之遺者民莫之舉(吕/覧)¶
皮裘負薪延陵季子適見路有遺金當夏五月有披裘¶
而薪者季子呼取金薪者曰吾五月披裘而負薪豈取¶
金者哉(吳越/春秋)¶
愛毛魏文侯出遊見反裘負芻者問之對曰愛毛也文¶
侯曰爾不知皮盡而毛無所附也明年東陽上計其布¶
<pb:KR3k0049_WYG_047-79a>¶
十倍大夫賀之文侯曰民不増而税倍亦何異反裘負¶
芻者厚取於下則上下不安此自危之道也子何用賀¶
之乎(新/序)¶
得狐白裘秦昭王囚孟嘗君欲殺之孟嘗君使人抵昭¶
王幸姫求觧姫曰妾願得君狐白裘此時孟嘗君有一¶
狐白裘值千金天下無雙入秦献之昭王更無他裘孟¶
嘗君患之客最下坐為狗盗者臣能得狐白裘乃夜為¶
狗盗以入秦宫藏中取所献裘奉姫姫為言于王王釋¶
<pb:KR3k0049_WYG_047-79b>¶
孟嘗君(史/記)¶
委裘賈誼上書諌文帝曰天下咸知陛下之義卧赤子¶
天下之上而安植遺腹朝委而天下不亂(漢/書)服處曰言¶
天下安雖赤子遺腹在位猶不危也孟康曰委裘若容¶
衣太子未坐朝事先帝裘衣也¶
賜貂東平王蒼來朝章帝以王觸寒渉道賜乘輿貂裘¶
(東觀/漢記)¶
服羊裘馬援嘆曰殖貨財産貴其能施賑也不能守錢¶
<pb:KR3k0049_WYG_047-80a>¶
虜耳乃盡散以班昆弟故舊身服羊裘皮袴(後/漢)¶
披裘澤中嚴光世祖時遊學及世祖即位乃變名隠身¶
不見帝思其賢乃令以物色訪之後齊國上言曰有男¶
子披羊裘釣澤中帝令齎𤣥纁聘之三聘而後至(上/)¶
着氊裘劉虞為函州刺史常着氊裘(謝承後/漢書)¶
觧裘覆之高文惠為刺姦令史夙夜匪懈至擁膝袍文¶
書而窹寐大祖常張微出觀察諸吏見而哀之徐觧裘¶
覆之而去(魏氏/春秋)¶
<pb:KR3k0049_WYG_047-80b>¶
&KR0968;子裘陸遜破曹休上為羣僚大㑹酒與遜對舞觧所¶
着&KR0008;子裘賜遜(吳/志)¶
盗御裘趙王倫字子彛初封琅邪郡王坐使散騎將劉¶
緝買工所將盗御裘廷尉杜友正緝弃市綸當與緝同¶
罪有司奏倫爵重屬親可不坐諌議大夫劉毅駮曰王¶
法賞罰不阿貴賤然後可以齊禮制而明典刑也倫知¶
裘非常蔽不語吏與緝同罪(晉/書)¶
着裘走脱歩熊字叔羆好學兼術數趙王倫辟熊熊言¶
<pb:KR3k0049_WYG_047-81a>¶
倫死不乆不足應有人告倫倫怒遣兵圍之熊使諸生¶
着巳裘南走圍者皆奔之熊密從北道走得脱(王隠/晉書)¶
遺母桓𤣥殺羅企生先是𤣥以羔裘遺企生所生母氏¶
及企生遇害即日焚裘¶
鶴氅王恭裳披鶴裘氅渉雪行孟旭曰此神仙中人也¶
故裘賜老王敦叅軍摯瞻見敦以故壞裘賜老外部都¶
督曰此裘雖故不如與卜吏敦曰何故瞻曰上服賜下¶
貂蟬亦可賜下乎(上/)¶
<pb:KR3k0049_WYG_047-81b>¶
雉頭裘大司馬程據上雉頭裘一領詔曰據此裘非常¶
衣服清費功用其於殿前燒之勅内外有造異服詔罪¶
之(晉咸寧/起居注)¶
孔雀裘文帝製孔雀毛裘(齊/書)文惠太子性奢侈製珍玩¶
之物織孔雀毛為裘光采金翠過於雉頭逺矣(上/)¶
青鼠裘唐邕字道和少明敏有治世才斛律金啟太后¶
曰唐邕强幹一人當千題祖乃觧所服青䑕皮裘賜之¶
云意在與卿共弊(北/齊)¶
<pb:KR3k0049_WYG_047-82a>¶
盛暑重裘汲乘盛暑重裘重茵使人扇之恚不清凉斬¶
扇者軍中謂之語曰仕為將軍何可羞六月重茵披狐¶
裘不識寒暑㫁人頭(趙/書)¶
羽裘少昊氏都於曲阜鞬鞮毛人獻其羽裘(田休/子)¶
鹿裘堯之王天下也冬則鹿裘夏則葛絺(韓/子)¶
珍裘渠搜之人服夏禹之德獻其珍裘毛出五采光曜¶
五色(田休/子)¶
褐裘夏禹時渠搜國來獻□裘也(帝王/世紀)¶
<pb:KR3k0049_WYG_047-82b>¶
裘有尾齊有盗狗子與胡跪子相誇盗狗子曰吾父之¶
裘獨有尾胡跪子曰吾父冬夏獨有一足袴(韓/子)¶
弊補淳于髠見鄒忌曰狐裘雖弊不可補以黄犬之皮¶
忌曰諾謹受教請擇君子無雜小人其間(春秋/後語)¶
送黒貂裘蘇春説李兌兌送秦黒貂裘黄衣百鎰(戰國/策)¶
黒貂裘弊蘇秦詣秦王上書十上而説不行黒貂之裘¶
弊黄金百鎰盡形容枯槁及歸妻不下機嫂不為炊(上/)¶
吉光裘漢武帝大漢三年西國獻吉光裘色黄盖神馬¶
<pb:KR3k0049_WYG_047-83a>¶
之類入水不沉入火不灼(十洲/記)¶
鷫鸘裘司馬相如初與卓文君還成都居貧愁懣以所¶
服鷫鸘裘就市人陽昌貫酒與文君為歡(西京/雜記)¶
青羔裘成帝好蹴踘羣臣以蹴踘為勞體非至尊所宜¶
帝曰朕好之可擇似而不勞者奏之劉向作弹棊以獻¶
帝大悦賜青羔裘紫絲履服以朝覲(上/)¶
白裘反衣楊興謂史高曰將軍所舉不過門下賔客富¶
人而列士不舉是有狐白之裘而反衣也(漢/書)¶
<pb:KR3k0049_WYG_047-83b>¶
錦裘魏武與楊彪書曰今贈足下錦裘二領¶
布衣貂裘管寧自㓜安至孝每祭祀未嘗不伏地流涕¶
恒着布衣貂裘¶
鼲子裘魏文與孫權書曰今因趙咨致文馬一匹鼲子¶
裘一領¶
鳴皷撒裘魏朗字少英為郡功曹佐正旦掾吏顧龕被¶
裘以加朝服朗以裘非臣服龕不敬勅卒撤去龕恚而¶
不聽朗右手鳴鼓左手撒裘以聞府君喜朗遂退龕以¶
<pb:KR3k0049_WYG_047-84a>¶
朗代之朗辭病不就(㑹稽/典畧)¶
畏寒乞裘謝萬就安乞裘云畏寒答曰君妾與語正欲¶
以為豪具耳若畏寒無復勝綿者以三十斤綿與萬(語/林)¶
鵠氅謝萬與安共諧簡文萬來無衣幘可前簡文曰俱¶
但前不須衣幘即呼使入萬着白綸巾鵠氅裘履板而¶
前共談移日大器重之(世/説)¶
與狐議裘挾夫私計以論公政猶與狐議裘無時而可¶
也(潜/論)¶
<pb:KR3k0049_WYG_047-84b>¶
着裘衣覆古者着裘於内而以繒衣覆之乃加以朝服¶
㑹之時祖其朝服見裘裏覆衣謂之禓禓之言露可見¶
之辭所以示美呈好而為飾加以朝服謂之祖謂之禓¶
大裘不覆反本以其質也(五經/要義)¶
黼裘諸侯黼裘以誓田雜羔狐為黼文也(上/)¶
千鎰之裘或謂孟嘗君曰太廟之掾非一水之枝也千¶
鎰之裘非一狐之皮也(戰國/䇿)¶
名裘毛氏國出名裘去朔方七千里(外國/圖)¶
<pb:KR3k0049_WYG_047-85a>¶
與狐謀為千金之裘而與狐謀之其皮不可得也(符/子)¶
粹白之裘天下無粹白之狐而有粹白之裘取之於衆¶
白也(吕/覧)¶
狐裘負籠夫夏日之不披裘者非愛之也暖有餘於身¶
也裘與蓑孰急見雨則裘不用上堂則蓑不御此代為¶
帝者白狐之裘天子之披也而在朝堂然為狐計者不¶
若走於澤披羊裘而賃固其事也狐裘而負籠甚可怪¶
也哉(淮南/子)¶
<pb:KR3k0049_WYG_047-85b>¶
　　袴¶
脛衣袴脛衣也(説/文)袴跨也兩股各跨别也留幕冀州所¶
名大褶下至膝者也留牢也幕絡也言牢落在衣表也¶
(釋/名)¶
倒頓齊魯之間袴謂之褰或謂之襱闗西謂之袴大袴¶
謂之倒頓小袴謂之芙蓉衫楚通語也(方/言)¶
置兒袴中屠岸賈攻趙朔朔妻晉成公姊有遺腹公宫¶
匿之生男屠岸賈索於宫中夫人置兒袴中祝曰趙宗¶
<pb:KR3k0049_WYG_047-86a>¶
若滅即號若不滅即無聲乃索兒竟無聲(史/記)¶
鑿新為孔鄭人卜子使妻為袴曰冩吾故袴妻因鑿新¶
袴為孔(韓/子)¶
經冬無袴孟嘗君食客三千人上客食肉中客食魚下¶
客食菜馮煖經冬無袴靣有飢色(列士/傳)¶
俛出袴下淮隂屠中少年有侮韓信者衆辱之曰信能¶
刺我不能出我袴下於是信熟視之俛出袴下蒲伏一¶
市皆笑信以為怯(漢/書)¶
<pb:KR3k0049_WYG_047-86b>¶
溺袴周仁為人隂重不泄當衣弊補衣溺袴甚為不潔¶
清以是得幸景帝¶
大袴昌邑王賀衣短衣大袴(上/)¶
褒衣大祒朱博瑯琊郡功曹官屬多褒衣大祒謂大袴¶
也(上/)¶
窮袴多帶昭帝上官后霍光外孫光欲后檀寵有于帝¶
體不安左右及醫皆阿意言宜内宫人使令皆為窮袴¶
多其帶後宫無進者(上/)¶
<pb:KR3k0049_WYG_047-87a>¶
錦袴更始所爵多羣小被服威儀不以衣冠或繡靣衣¶
錦袴(東觀/漢記)¶
皮袴馬援田牧至有牛馬羊數千頭盡散昆弟故舊身¶
衣羊裘皮袴(後漢/書)¶
韋袴祭遵賞賜與士共之家無私財身衣韋袴(上/)¶
曹掾無袴吳良字大儀齊國臨淄人以清白守正稱為¶
郡議曹掾正旦掾吏入賀明下掾王望舉觴上夀曰齊¶
郡遭離盗賊今明府視事五年家給人足良跪曰門下¶
<pb:KR3k0049_WYG_047-87b>¶
掾侫謟明府勿受其觴盗賊未盡人庶困之今良為議¶
曹掾尚無袴望曰議曹隋窳自無袴寧足為不家給人¶
足耶太守曰此生言是賜良鰒魚百枚(上/)¶
冬無袴秦䕶清亷不受禮賂家貧衣服单露鄉人歌之¶
曰冬無袴有秦䕶(謝承後/漢書)¶
貧無袴賈逵居貧無袴過其妻兄栁孚家宿其明無何¶
著孚袴去時人謂為通逹(魏/畧)¶
道還取袴許允聞李豐寺被收欲徃見大將軍已出門¶
<pb:KR3k0049_WYG_047-88a>¶
迴遑不定中道還取袴豐等已收訖大將軍聞允前遽¶
怪之曰我自收豐等不知士大夫何為忽忽乎(上/)¶
布袴絮巾趙䟦避難至北海着布袴絮中在市中賣餅¶
壞裳為袴劉穆之壞布裳為袴徃見武帝謂曰我中始¶
舉大義須一軍中甚急誰堪其選穆之曰無見踰者帝¶
笑曰卿能自屈吾事濟矣(宋/書)¶
緑絲布袴周劉題將之尋陽朝賢畢祖道題懸帛十疋¶
約曰檢衣來者以賞之衆人競改常服不過短長之間¶
<pb:KR3k0049_WYG_047-88b>¶
題曰將有甚於此矣既而𢎞正緑絲布袴軒昻而至折¶
而取帛(梁/書)¶
碧絲布袴元帝愍懷太子眤狎羣下好着微服常入朝¶
見服中着碧絲布袴摳衣元帝見之帝大怪遣尚書周¶
中正責之(上/)¶
青絞羅袴王裕之常使二老婦女戴五條辨着青絞羅¶
袴飾以朱彩(上/)¶
作𥜗賜凍安成王秀為郢州冬月常作𥜗以賜凍者¶
<pb:KR3k0049_WYG_047-89a>¶
裂裙為袴何㸃永元中雀景惠圍城人間無薪㸃悉伐¶
園樹以贍親黨景惠性好俠義欲交㸃㸃不顧之至是¶
乃逼召㸃㸃裂裙衣為袴徃赴其軍終日談説不及軍¶
事其語黙之迹如此(上/)¶
藏刀袴中丞相司馬任胄主簿李世林都督鄭仲禮房¶
子逺等潜謀害神武自魏氏舊俗以正月十五日夜為¶
打簇戱能中者即時賞帛胄令仲禮藏刀於袴中因神¶
武臨觀謀竊發後敗(北/齊)¶
<pb:KR3k0049_WYG_047-89b>¶
見貧遺袴孫畧冬日見貧士脱袴遺之(高士/論)¶
綾羅袴武帝嘗降王武子婢子百餘人皆綾羅袴裙手¶
擎飲食(世/説)¶
弊袴待功昭侯使人藏弊袴侍者曰君上不以賜左右¶
而藏之昭侯曰吾聞明主愛一嚬一笑有為嚬而嚬有¶
為笑而笑今袴豈特嚬笑哉吾必待有功者故藏之(韓/子)¶
錦裁為袴孫興公道曹輔佐才云白地明光錦裁為負¶
板袴非無文綵然酷無裁製(郭/子)¶
<pb:KR3k0049_WYG_047-90a>¶
文袴出郊謝仁祖年少時喜着刺文袴出郊郭外其叔¶
父誚責之仁祖於是自改遂為名流(俗/説)¶
直幅無殺晉中興作袴者直幅為口無殺不大夫裁也¶
王敦之微(搜神/記)¶
柸文綺袴皇太子納妃有降直文羅袴七綵柸文綺袴¶
(東宫/舊事)¶
都尉布袴中朔字元遊蒼梧人為九真都尉布𥜗布袴¶
鄉邑歡慕之(廣州光/賀傳)¶
<pb:KR3k0049_WYG_047-90b>¶
披袴虧體兼司徒員外散騎常侍謝祭應着絳袴而祭¶
披袴不以貫足有虧常體(蔡廊/弹事)¶
官絹作袴楊平善裁袴以官絹百疋作袴百枚(魏/事)¶
合歡袴石虎獵着金樓合歡袴(鄴中/記)¶
皂袴絳袴司空騎吏以下皂袴因秦水行今漢家火行¶
宜絳袴(應劭漢/官儀)¶
　　帶¶
鞶帶説文曰帶紳也男子鞶帶婦人帶絲象繫佩之形¶
<pb:KR3k0049_WYG_047-91a>¶
帶必有巾故從重巾徐曰&KR1852;其帶上連屬結固處¶
着身釋名曰帶蔕也着於身如物蔕也¶
朱帶貝餙天子北征舎于珠澤珠澤獻白玉食天子賜¶
黄金之環三十朱帶貝餙三十西征至赤烏氏赤烏氏¶
先出自周宗乃賜赤烏之人具帶五十(穆天/子傳)¶
黄金横帶魯仲連謂田单曰將軍黄金横帶騁乎淄澠¶
之間有生之樂無死之心(戰國/䇿)¶
金餙貝帶文帝遺匈奴黄金餙具帶一黄金犀毗(漢/書)¶
<pb:KR3k0049_WYG_047-91b>¶
革帶楊賜拜大常詔賜所服冠幘綬王兼革帶(東觀/漢記)¶
緄帶鄧遵破匈奴上賜金剛鮮卑緄帶一具(上/)¶
赤石帶疎勒王獻大秦赤石帶一枚(魏/畧)¶
青石金帶漢陽嘉三年疎勒王獻海西青石金帶¶
鈎絡帶陸遜破曹休於石亭上脱御金交帶以賜遜又¶
親以帶為鈎絡帶(吳/書)鈎絡者鞍飾革帶也世名為鈎絡¶
帶(吳/録)大秦國人皆着袴褶絡帶(吳時外/國傳)扶南人悉着鈎¶
絡帶(上/)¶
<pb:KR3k0049_WYG_047-92a>¶
急帶張融形貎短醜精神清徹王敬則見融革帶寛洽¶
將至骼謂曰革帶大急融曰既非歩吏急帶何為(齊/書)¶
十三鐶帶隋文作相李穆曰周德既衰愚智共悉天時¶
若此豈能違天仍遣使謁隋文帝并上十三鐶金帶盖¶
天子服也以微申其意(後周/書)¶
寳餙絡帶夏侯祖忻為兖州刺史喪於官沈僧榮代之¶
祖欣見形詣僧榮見床上有一織成寳餙絡帶夏侯曰¶
此帶殊好豈能見與沈曰甚善夏侯曰卿直許中不見¶
<pb:KR3k0049_WYG_047-92b>¶
關必以為施可命焚與沈對前燒視此帶已在下腰矣¶
(述異/記)¶
黄銀帶杜如晦薨帝嘗賜𤣥齡黄銀帶曰如晦與公同¶
輔朕今獨見公泫然流淚曰世傳黄銀鬼神畏之更取¶
金帶遣𤣥齡送其家¶
賜魚天授二年改佩魚為龜其後三品以上龜袋餙以¶
金四品以銀五品以銅中宗初罷龜袋復給以魚郡王¶
嗣王亦佩金魚袋景龍中令特進佩魚散官佩魚自此¶
<pb:KR3k0049_WYG_047-93a>¶
始也(唐車/服志)¶
紅玉帶上自解紅玉帶賜寧王(明皇/雜録)¶
柴金帶上以紫金帶賜岐王盖昔高宗破高麗所得開¶
元中高麗遣使來朝宴内殿因從容言於内臣曰紫金¶
帶本國亡是嵗荒民散干戈屢起幸在内帑一見足矣¶
上聞之命封付其使¶
佩龜載初元年改内外官所佩魚並作龜(舊/史)¶
魚袋金玉帶高宗咸亨三年勑五品以上賜新魚袋並¶
<pb:KR3k0049_WYG_047-93b>¶
餙以銀三品以上賜金裝刀子&KR0008;石一具上元中又勑¶
文武官三品以上金玉帶四品五品並金帶六品七品¶
並銀帶八品九品並䃋石帶庶人銅鐡帶文武並帶手¶
巾算袋刀子礪石武官欲帶亦聽之九月百官具新服¶
上宴之于麟德殿(上/)¶
隨身魚永徽二年文武職事四品五品並給隨身魚天¶
后復改魚為龜(唐實/録)¶
雕銜綴帶貞元之間德宗詔頃來賜衣文綵不常非制¶
<pb:KR3k0049_WYG_047-94a>¶
也朕今思之宜有定制節度使宜以緩帶取其武毅以¶
靖封内觀察使宜以鴈銜威儀取其行列有序翼牧人¶
有威儀也威儀瑞草也(㑹/要)¶
于闐玉帶李靖五代孫彦芳其舊物有靖破蕭銑時所¶
賜于闐玉帶十三胯七方六刓胯各附環以金固之所¶
以佩物者天子悉留禁中¶
通天犀帶馬植進中書侍郎初左軍中尉馬元䞇最為¶
帝寵信賜通天犀帶而植素與元䞇善至通昭穆元贄¶
<pb:KR3k0049_WYG_047-94b>¶
以賜帶遺之它日對便殿帝識其帶以詰植植震恐具¶
言狀於是罷為天平軍節度使¶
辟塵犀李司封宗易言石駙馬寳吉知陳州其州𪠘一¶
皆新之每毁舊屋則坐下風塵自分去人皆驚怪盖其¶
所服帶乃辟塵犀也(本/草)¶
還入玉帶裴晉公質狀眇小相者曰郎君若不至貴即¶
當餓死一日逰香山寺有婦人以父被罪假得玉帶三¶
犀帶一以賂津要寘于欄楯忘收而去度得而授之後¶
<pb:KR3k0049_WYG_047-95a>¶
相者曰必有隂德及物前途萬里非某所知也(撫/言)芝田¶
録載白中令事同但以婦為夫耳¶
通天帶裴度拜淮西宣慰招討處置使入對延英曰主¶
憂臣辱義在必死賊不斷首臣無還期帝壯之為流涕¶
及行帝賜通天御帶(本/傳)¶
進玉帶晉公平淮西賜以玉帶公臨薨却進口占奏狀¶
曰内府之珍先朝所賜既不敢將歸地下又不合留在¶
人間聞者嘆其不亂(因話/録)¶
<pb:KR3k0049_WYG_047-95b>¶
水玉腰帶文宗朝李訓講周易頗叶上意時方盛夏遂¶
命取水玉腰帶以賜訓(杜陽/)¶
夜明犀唐敬宗時南昌進夜明犀製為寳帶光照百歩¶
富人玉帶萇從簡陳州人許州富人有玉帶欲之而不¶
可得遣二卒夜入其家殺而取之卒夜踰垣隠木間見¶
其夫婦相待如賔二卒嘆曰吾公欲奪其寳而害良人¶
吾必不免因躍出而告之使其速以帶獻遂踰垣而去¶
求玉帶鳯翔李永吉初朝京師蘇逢吉以永吉故秦王¶
<pb:KR3k0049_WYG_047-96a>¶
從曮子家世王侯當有竒貨使人告永吉許以一州而¶
求其先世玉帶永吉以無為解逢吉乃使人市一玉帶¶
直數千緡責永吉償之既而不得州(五代史/漢臣傳)¶
犀帶有光楚馬希聲海商有牛犀帶者直數百萬晝夜¶
有光洞照一室希聲殺商而取之逾月光遂滅(九國/志)¶
雲鶴水犀江西鍾氏既滅子匡範歸武肅獻雲鶴通天¶
離水犀帶一云𤣥宗御玩遺在西門門客獻鍾鍾常寳¶
之武肅囘帶賜錢二萬緡範因登碧波亭命與許彦方¶
<pb:KR3k0049_WYG_047-96b>¶
擊楫而行水開七尺許至瑞石山岸大為驚賞(僧賛/傳載)¶
歌姫賭犀帶嚴續相公歌姫唐鎬給事通天犀帶皆一¶
代尤物因出妓觧帶呼廬唐采大勝乃酌酒命美人歌¶
一曲而别嚴悵然與之(南唐/近事)¶
日月帶韓似夫使金國見北主所係犀帶倒透中正透¶
如圓鏡狀光彩絢目虜主云此石晉少主歸獻耶律氏¶
謂唐世所寳日月帶也(揮塵/録)¶
濶十四稻宋王介甫所賜玉帶濶十四稻號玉抱肚真¶
<pb:KR3k0049_WYG_047-97a>¶
宗時趙德明所貢也紹興中王氏猶藏之曽孫奉議郎¶
璹始復進入禁中(老學/筆記)¶
萬釘寳鈿統葉爾可汗獻萬釘寳鈿金帶(突/傳)¶
　¶
　¶
　¶
　¶
　¶
<pb:KR3k0049_WYG_047-97b>¶
　¶
　¶
　¶
　¶
　¶
　¶
　¶
　天中記卷四十七¶
