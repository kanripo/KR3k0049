# -*- mode: mandoku-view; -*-
#+TITLE: 天中記
#+DATE: 2015-08-24 23:32:42.002819
#+PROPERTY: ID KR3k0049
#+PROPERTY: BASEEDITION WYG    
#+PROPERTY: JUAN 卷三十一
<pb:KR3k0049_WYG_031-1a>¶
欽定四庫全書¶
　天中記卷三十一¶
　　　　　　　　　　　　明　陳耀文　撰¶
　　尚書¶
省案&KR0330;昭辯釋名曰尚上也言最在上總領之也辯云¶
尚猶奉也百官言事當省案平處奉之故曰尚書尚食¶
尚方亦然¶
納言尚書唐虞官也龍作納言詩云惟仲山甫王之喉¶
<pb:KR3k0049_WYG_031-1b>¶
舌秦改稱尚書漢亦尊此官典機宻也(漢官/儀)漢明帝詔¶
曰尚書蓋古之納言出納朕命機事不宻則害成可不¶
慎歟(上/)唐虞曰納言周官為内史機事所總號令攸發¶
(漢官/觧詁)秦時少府遣吏四人在殿中主發書尚猶主也(宋/志)¶
大麓昔堯試舜於大麓者領録天下事如今之尚書官¶
矣冝得大賢智乃可使處議持平(桓譚/新論)¶
文昌尚書令緫攝諸曹出納王命敷奏萬機蓋政令之¶
所由宣選舉之所由定罪賞之所由正斯乃文昌天府¶
<pb:KR3k0049_WYG_031-2a>¶
衆務淵藪内外所折𠂻逺近所稟仰(百官表陏/志通典)¶
司㑹天官司㑹中大夫二人(周/禮)㑹大計也司㑹主天下¶
之大計計官之長若今之尚書(鄭𤣥/注)文昌政本司㑹化¶
經(陳後主授江搃/尚書令冊文)¶
三獨坐尚書令主賛奏事揔領紀綱無所不統與司𨽻¶
校尉御史中丞朝㑹皆專席而坐京師號曰三獨坐(後/漢)¶
八座古者重武事貴射御取其㨗御如僕各置一人尚¶
書六人謂之八座叅攝百揆出内王命古元凱之任也¶
<pb:KR3k0049_WYG_031-2b>¶
(謝靈運/晉書)天興元年置八部大夫於皇城四方四維面置¶
一人以擬八座謂之八國(魏官/氏志)¶
三臺尚書漢因秦置之故尚書為中臺謁者為外臺御¶
史為憲臺謂之三臺唐光宅元年改為文昌臺垂拱元¶
年又改為都臺神龍初復舊為尚書省亦謂之南省¶
明習故事侯霸字君房光武時拜尚書令時無故典朝廷¶
又少舊臣霸明習故事収録遺文條奏前世善政法度¶
有益於時者皆施行之毎春下寛大之詔奉四時之令¶
<pb:KR3k0049_WYG_031-3a>¶
皆霸所建也(後/漢)¶
天下樞要&KR0330;彪字孟逹肅宗時上疏曰夫欲急人所務¶
當先除其所患天下樞要在於尚書尚書之選豈可不¶
重而間者多從郎官超升此位宜簡嘗歴州宰素有名¶
者鍳嗇夫㨗急之對深思絳侯木訥之功也(上/)¶
喉舌陽嘉二年李固對曰陛下之有尚書猶天之有北¶
斗也斗為天喉舌尚書亦為陛下喉舌斗斟酌元氣運¶
平四時尚書出納王命賦政四海權尊執重責之所歸¶
<pb:KR3k0049_WYG_031-3b>¶
若不平心灾眚必至(漢/書)春秋合誠圖曰天理在斗中司¶
三公也如人喉在咽以理舌語也天有北斗所以斟酌¶
元氣帝有尚書所以出納王命若賦役平均則百姓以¶
安萬機不治則天下以亂(漢/紀)¶
閒舊典太尉李固薦楊淮累世服事臺閣既閑練舊典¶
且有幹用宜在機宻特拜尚書固薨免官尚書令陳蕃¶
表淮行狀復徴為尚書¶
匡弼左雄字伯豪順帝即位虞詡善之曰雄有王臣蹇¶
<pb:KR3k0049_WYG_031-4a>¶
蹇之節周公謨成王之風宜擢在喉舌之官必有匡弼¶
之益由是拜雄尚書再遷尚書令(後/書)¶
詰孝亷左雄為尚書令奏崇經術郡國耆儒年六十已¶
上為郎不滿四十不得察舉若茂才異行不拘年齒帝¶
從之有廣陵孝亷徐淑年未及舉臺郎疑而詰之對曰¶
詔書曰有如顔子子竒不拘年齒是故本郡以臣充選¶
郎不能詰雄詰之曰昔顔子聞一知十孝亷聞一知幾¶
邪淑不能對乃譴却郡自是牧守莫敢輕舉自雄在尚¶
<pb:KR3k0049_WYG_031-4b>¶
書天下不敢妄選十餘年間稱為得人(上/)雄為尚書令¶
限年四十九先試經然後舉孝亷故雄為令在位者各¶
肅清時稱曰左伯豪為尚書天下皆慎選舉(漢/紀)¶
韓厥之舉初左雄薦周舉宣光為尚書又舉馮直為將¶
帥而直嘗坐贓受罪舉以此劾雄雄悦曰吾曽事馮直¶
父又與直善今宣光以此奏吾乃韓厥之舉也由是天¶
下服焉(後/書)¶
奏章為故事自雄掌納言多所匡肅毎有奏章臺閤以¶
<pb:KR3k0049_WYG_031-5a>¶
為故亊(上/)¶
條奏為故事陳忠為尚書令數進忠言辭㫖𢎞麗前後¶
所奏悉條於宫闕以為故事(上/)¶
周歴三臺董卓為司空聞蔡邕名髙辟之稱疾不就卓¶
大怒詈曰我力能族人蔡邕遂偃蹇者不旋踵矣又切¶
𠡠州郡舉邕詣府邕不得已到署祭酒甚見敬重舉髙¶
第補侍御史又轉侍書御史遷尚書三日之間周歴三¶
臺(後/書)¶
<pb:KR3k0049_WYG_031-5b>¶
才力相懸費褘字文偉代蔣琬為尚書令于時戰國多¶
事公務煩猥褘識悟過人毎省讀書記舉目暫視已究¶
其意㫖其速數倍於人終亦不忘常以朝晡聽事其間¶
接納賔客飲食嬉戯加之博奕毎盡人之歡事亦不廢¶
董允代褘為尚書令欲斆褘之所行旬日之中事多愆¶
滯允乃歎曰人才力相懸若此甚逺此非吾之所及也¶
聽事終日猶有不暇爾¶
三民望尚書令李𦙍遷處缺宜得其人征南將軍羊祐¶
<pb:KR3k0049_WYG_031-6a>¶
體儀玉立可以整肅朝廷征南將軍衞瓘真正静一中¶
書監荀朂達于事物三人皆民望不審可参舉否(山濤/啟事)¶
總事三者昔六官所掌冡宰為首秦公卿賛以丞相御¶
史為冠今者尚書令總事此三者非臣駑闇所宜忝竊¶
(荀朂/集)¶
總叅機衡武帝詔曰尚書令百揆之首總叅機衡出納¶
朝政治績之所由也車騎將軍賈充忠允清正通理經¶
逺廸文武謨勲𢎞著其以充守尚書令(晉起/居注)¶
<pb:KR3k0049_WYG_031-6b>¶
九錫命劉頌為尚書孫秀等推崇趙倫功宜加九錫百¶
寮莫敢異議頌獨曰昔漢之錫魏魏之錫晉皆一時之¶
用非可通行今宗廟乂安雖嬖后被退勢臣受誅昔周¶
勃誅諸吕而尊孝文霍光廢昌邑而奉孝宣並無九錫¶
之命亂舊典而習權變非先王之制九錫之議請所無¶
施(晉/書)¶
八座之任蔡謨為尚書上疏曰八座之任非賢莫居前¶
後選用名賢有常孔愉諸葛恢並以清節令才素有名¶
<pb:KR3k0049_WYG_031-7a>¶
望臣名軰不同階及殊懸今猥以輕鄙超踰等疋上亂¶
聖朝貫魚之次下違羣士凖平之論豈唯㣲臣斯亡之¶
誡實貽聖政維塵之累(晉中/興書)¶
萬事本尚書萬事之本朕所責成也而廩秩儉薄甚非¶
治體今雖軍國多費不為元凱惜禄其依令僕給尚書¶
各親信五十人廪賜(晉康帝起/居注詔)¶
夅奏辝疾卞壼明帝時為尚書令與王導等俱受顧命¶
輔㓜主成帝即位羣臣進壐司徒王導以疾不至壼正¶
<pb:KR3k0049_WYG_031-7b>¶
色於朝曰王公豈社稷之臣邪大行在殯嗣皇未立寧¶
是人臣辝疾之時專任無敬事寢不行舉朝惮之(晉中/興書)¶
總括百揆謝石為尚書令上疏遜位曰尚書令國之冢¶
司總括百揆憲範王猷式是羣辟故必簡徳而㧞量才¶
而受(晉/紀)王恭嘗寓于司馬道子室尚書令謝石為吳歌¶
恭曰居端石之重集宰相之坐而效流俗之音乎石有¶
慙色(語/林)¶
並受詞訴徐湛之為尚書僕射令何尚之以湛之國戚¶
<pb:KR3k0049_WYG_031-8a>¶
任遇隆重欲以朝政推之并諸詞訴絶不科省湛之亦¶
以尚書令敷奏出納事無不縂令缺則僕射縂任又以¶
事歸尚之互相推委御史中丞袁淑奏並免官詔特無¶
所問乃使湛之與尚之並受詞訴尚之雖為令而朝事¶
悉歸湛之(南/史)¶
北坐右銘王僧䖍為尚書令嘗為飛白書題尚書省壁¶
曰圓行方止物之定質修之不已則溢髙之不已則慄¶
馳之不已則質𢎞之不已則迭是故去之宜疾當時嗟¶
<pb:KR3k0049_WYG_031-8b>¶
賞以此坐右銘(上/)¶
百官元本宋孝建元年詔曰尚書百官之元本庶績之¶
樞機丞郎列曹局司有任自頃事無巨細悉歸令僕非¶
所以詔能濟業也更可明體制責厥成也(通/典)¶
奏事自晉以後八座及郎中多不奏事梁天監元年詔¶
曰自禮闈凌替歴茲永久郎署備員無取職戚糠粃文¶
案貴尚虚閒空有趍墀之名子無握蘭之實曹郎可依¶
昔奏事自是始奏事矣又詔尚書中有疑事先於朝堂¶
<pb:KR3k0049_WYG_031-9a>¶
叅議然後啓聞(通/典)¶
端揆尚書令為端揆之官武德初太宗為秦王時嘗居¶
之其後人臣莫敢當至廣德中郭子儀勲業既盛乃特¶
拜焉子儀以文皇帝故譲不敢受(六典/通典)¶
德望𤣥宗欲以牛仙客為尚書張九齡諫曰不可尚書¶
古之納言有唐以來多用舊相居之不然歴踐内外清¶
貴之地妙選有德望者充之仙客本河湟一使典耳㧞¶
昇清流齒班常伯此官邪也(唐新/語)¶
<pb:KR3k0049_WYG_031-9b>¶
彈八座尚書左丞彈八座以下居萬機之㑹斯乃皇朝¶
之司直天臺之管轄(𫝊咸荅辛/曠詩序)¶
賀雅賀琛字國寶為尚書左丞竝参禮儀事琛前後居¶
職凡郊廟諸儀多所創定毎見髙祖與語當移晷刻故¶
省中為之語曰上殿不下有賀雅琛容止都雅故時人¶
呼之(梁/書)¶
清正無私劉覧字孝智為尚書左丞性聪敏尚書令史¶
七百人一見並記名姓當官清正無所私姊夫御史中¶
<pb:KR3k0049_WYG_031-10a>¶
丞禇湮從兄吏部郎孝&KR0008;在職頗通贓貨覧劾奏並免¶
官孝綽怨之嘗謂人曰犬齧行路覧噬家人(上/)¶
競銀窟郎茂字慰之為尚書左丞時工部尚書宇文愷¶
右翊衞大將軍于仲文競河東銀窟茂奏劾之曰臣聞¶
貴賤殊禮士農異業所以人知局分家識亷耻字文愷¶
位望已隆禄賜優厚㧞葵去織寂爾無聞求利下交曽¶
無愧色于仲文大將宿衛近臣趨侍階庭朝夕聞道虞¶
芮之風抑而不慕分銖之利知而必争何以貽範庶察¶
<pb:KR3k0049_WYG_031-10b>¶
示民軌物若不紏治將虧政教愷與仲文竟坐得罪(的/書)¶
左轄元夀字長夀為尚書左丞開府蕭摩訶妻患且死¶
奏遣其子向江南収家産御史見而不言夀奏劾之曰¶
人倫之義伉儷為重資愛之道烏鳥弗&KR0008;摩訶逺念資¶
財近忘匹好又命其子捨危惙之母為聚歛之行一言¶
纔發名教頓盡而侍御史韓徵之等親所聞見竟不紏¶
弹治書侍御史劉本行職攝憲臺虧失憲體臣忝居左¶
轄無容寢勲(上/)¶
<pb:KR3k0049_WYG_031-11a>¶
方管轄劉洎上疏曰尚書萬機實為政本是以八座比¶
於文昌二丞方於管轄茍非稱職竊位興譏貞觀之初¶
左丞戴胄右丞魏徵並曉達吏方質性平直事應弹舉¶
無所囘避及杜正倫續任右丞頗亦吏下比者綱維不¶
舉並為勲親在位者非其任功勢相傾將救茲弊且宜¶
精簡得人自然綱維畧舉亦當矯正趍競豈惟息其稽¶
滯哉書奏永幾拜洎為尚書右丞¶
肅機隋左右丞掌分尚書諸司糺駮唐因隋制龍朔二¶
<pb:KR3k0049_WYG_031-11b>¶
年改為左右肅機其年有宇文化及子孫理資䕃朝廷¶
以事隔兩朝且其家親族亦衆多為言者所司之理至¶
于勾留右肅機陽昉未詳其案狀訴者以道理已成無¶
復疑滯勃然逼昉昉曰適朝退未食食畢當詳案訴者¶
曰公云未食亦知天下有累年霸旅訴者乎昉遽命案¶
立批之曰父弑隋主子訴隋資生者猶配逺方死者無¶
宜更叙時人深賞之(通典/新䓵)¶
錦製儀鳯四年&KR0330;仁約除尚書左丞約奏曰陛下為官¶
<pb:KR3k0049_WYG_031-12a>¶
擇人非其人則闕今不惜美錦令臣製之此陛下知臣¶
之深亦㣲臣盡命之秋振舉綱目畧無留事朝廷肅然¶
後分置左右肅政臺復以思謙為右肅政大夫(通典/舊唐)¶
先謁陵廟顔真卿為尚書右丞車駕自陜將還真卿請¶
皇帝先謁五陵九廟而後還宫宰相元載謂真卿曰公¶
所見雖美其如不合事宜何真卿怒前曰用捨在相公¶
耳言者何罪然朝廷之事豈堪相公再破除耶載深銜¶
之(舊/唐)¶
<pb:KR3k0049_WYG_031-12b>¶
百職綱維勑庾承宣尚書右丞制昔我太宗嘗謂尚書¶
丞百職綱維事一失中則天下有受其弊者因命戴胄¶
魏徵及杜正倫劉洎軰繼領是職分居左右官脩事理¶
人到于今稱之故吾前命崔戎持左綱今命承宣操右¶
轄承宣端諒勤敏周知典故必能為我紐有條之綱柅¶
妄動之輪坐曹得出入郎官立朝得奏弹御史㑹决政¶
要扶樹理本無俾戴魏劉杜專美於貞觀中(長慶/集)¶
名教倚頼&KR0330;𢎞景為尚書左丞駮正吏銓所除六十餘¶
<pb:KR3k0049_WYG_031-13a>¶
官不當進資於是鄭綱丁公著楊嗣復皆奪俸郎吏肅¶
然望風脩整吏部員外郎楊虞卿以累下吏詔𢎞景與¶
御史詳讞虞卿私造門𢎞景厲言曰有詔按公尚私謁¶
邪虞卿多朋助自謂必見納及是惶恐去𢎞景以直道¶
進議論持正有守當時風教所倚頼為長慶名卿(唐/書)𢎞¶
景先為吏部侍郎銓綜平序貴幸惮其嚴不敢慁以私¶
　　吏部尚書¶
綂均冢宰掌邦治綂百官均四海天官太宰之職掌建¶
<pb:KR3k0049_WYG_031-13b>¶
邦之六典以佐王治邦國(周/禮)冢大也宰者官也(鄭目/録)濟¶
其清濁和其剛柔而納之中和曰宰(于/氏)宰變冢言太者¶
進退異名也百官緫焉則謂之冢宰列職於王則謂之¶
太宰宰主也建立也邦理王所居之邦國佐猶助也周¶
公居攝而作六典之職以佐王理邦國唐武后遂以吏¶
部為天官户部為地官禮部為春官兵部為夏官刑部¶
為秋官工部為冬官以承周六曹官之制(通/典)唐虞建官¶
法天地四時以分職羲和天地之官也四岳四時之官¶
<pb:KR3k0049_WYG_031-14a>¶
也夏因虞制甘誓召六卿是也殷大宰至司冦乃周之¶
六官也¶
六官總治閔子騫為費宰問古之為政子曰古之御天¶
下者以六官緫治焉冢宰之官以成道司徒之官以成¶
德宗伯之官以成仁司馬之官以成聖司㓂之官以成¶
義司空之官以成禮六官在手以為轡均仁以為納天¶
子以内史為左右手以六官為轡已而與三公為執六¶
官均五教齊五法故亦唯其所引無不如志以之道則¶
<pb:KR3k0049_WYG_031-14b>¶
國治以之德則國安以之仁則國和以之聖則國平以¶
之禮則國安以之義則國義此御政之術故官属不理¶
分職不明法政不一百事失紀曰亂亂則&KR0346;冢宰地而¶
不殖財物不蕃萬民饑寒教訓不行風俗淫僻人民流¶
散曰危危則飭司徒父子不親長幼失序君臣上下乘¶
離異志曰不和不和則飭宗伯賢能而失官爵功勞而¶
失賞禄士卒疾怨兵弱不用曰不平不平則飭司馬刑¶
罰暴亂姦邪不勝曰不義不義則飭司㓂度量不審舉¶
<pb:KR3k0049_WYG_031-15a>¶
事夫理都鄙不脩財物失所曰貧貧則飭司空¶
職主隂陽堯命羲和使主隂陽之職羲伯司天即天官¶
也后稷服事虞夏敬授民時尊稷為天官夏衰稷後不¶
窋失官由是廢官殷以其官為冢宰周公在鄷為太宰¶
召公又居之(齊職/儀)¶
建邦理太宰於殷為六太於周為六卿亦曰冢宰周武¶
王時周公始居之掌建邦之理(通/典)¶
貳王周禮六典冢宰貳王而理天下貳謂副貳也一曰¶
<pb:KR3k0049_WYG_031-15b>¶
理典以理官府二曰教典以化萬姓三曰禮典以諧萬¶
姓四曰政典以均萬姓五曰刑典以紏萬姓六曰事典¶
以生萬姓也(仲長統/事言)¶
求令與尉安定梁鵠善八分書初為吏部尚書太祖求¶
為洛陽令鵠以為北部尉鵠避地荆州太祖定荆州求¶
鵠鵠乞以書贖死乃令書信幡宫門題(世/語)¶
易風俗昔毛玠為吏部尚書無敢好衣美食者魏武歎¶
曰孤之法不如毛尚書今使吏部用心如毛玠風俗之¶
<pb:KR3k0049_WYG_031-16a>¶
易在不難矣(傳咸/集表)玠雅亮公正在官清恪其典選舉㧞¶
貞實斥華偽進遜行抑阿黨諸宰官治民功績不著而¶
私財豊足者皆免黜停廢乆不選用于時四海翕然莫不¶
勵行至乃長吏還者垢面羸衣常乗柴車軍吏入府朝¶
服徒行人擬壺飡之絜家象濯纓之操貴者無穢欲之¶
累賤者絶姦貨之求吏㓗于上俗移乎下民到于今稱¶
之(先賢/行狀)玠嘗為東曹掾與崔琰並典選舉其所舉用皆¶
清正之士雖於時有盛名而行不由本者終莫得進務¶
<pb:KR3k0049_WYG_031-16b>¶
以儉率人由是天下之士莫不以亷節自勵(魏/志)¶
天下稱平崔琰清忠髙亮雅識經逺推方直道正色於¶
朝魏氏初載委授銓衡揔齊清議十有餘年文武羣才¶
多所明㧞朝廷歸髙天下稱平(先賢/行狀)¶
畫地作餅盧毓為吏部尚書前此諸葛誕鄧颺等馳名¶
譽有四窓八達之誚帝疾之時舉中書郎詔曰得其人¶
與否在盧生耳選舉莫取有名名如畫地作餅不可啖¶
也毓對曰名不足以致異人而可以得常士常士畏教¶
<pb:KR3k0049_WYG_031-17a>¶
慕善然後有名非所當疾也毓於人及選舉先舉性行¶
而後言才黄門李豊嘗以問毓毓曰才所以為善也故¶
大才成大善小才成小善今稱之有才而不能為善是¶
才不中器也豊等服其言(魏/志)¶
心精體宻薛綜字敬文為選曹尚書固讓顧譚心精體¶
宻貫道達㣲才照人物德允衆望誠非愚臣所可越先¶
後遂代綜(呉/志)¶
甄録得才李肅字偉恭南陽人少以才聞善論議臧否¶
<pb:KR3k0049_WYG_031-17b>¶
得中甄竒録異薦達後進題目品藻曲有餘貫衆人以¶
此服之權擢為選曹尚書選舉號為得才(歩隲傳/吳書)¶
二賢王濬冲裴叔則二人惣角詣鍾士季湏㬰去後客¶
問二童是誰曰裴王曰何如鍾曰裴楷清通王戎簡要¶
後二十年此二賢當為吏部尚書爾時天下無復滯才¶
(世/説)¶
官人致化山濤為太常遭母喪年踰耳順居喪過禮負¶
土成墳手植松栢詔曰吾所共致化者官人之職是也¶
<pb:KR3k0049_WYG_031-18a>¶
方今風俗陵遲人心進動宜崇明好惡鎮以退讓山太¶
常雖尚居諒闇情在難奪方今務殷何得遂其志邪其¶
以濤為吏部尚書(晉/書)¶
各事山濤再居選職十有餘年毎一官缺輒啓擬數人¶
詔㫖有所向然後顯奏隨帝意所欲為先故帝之所用¶
或非舉首衆情不察以濤輕重任意或譛之於帝故帝¶
手詔戒濤曰夫用人惟才不遺疎逺卑賤天下便化矣¶
而濤行之自若一年之後衆情乃寢濤所奏甄㧞人物¶
<pb:KR3k0049_WYG_031-18b>¶
各為題目時稱山公啓事(上/)¶
舉無失才山司徒前後選殆周遍百官舉無失才凡所¶
題目皆如其言唯用陸亮是詔所用與公意異争之不¶
從亮亦尋為賄敗(世/説)¶
戸調門選王戎為左僕射領吏部戎以晉室方亂慕蘧¶
伯玉之為人與時舒卷無謇諤之節自經典選未嘗進¶
寒素退虚名但與時浮沉戸調門選而已(晉/書)¶
一字正人蔡克素有格量及居選官茍進之徒望風畏¶
<pb:KR3k0049_WYG_031-19a>¶
憚初克未仕時山簡嘗與琅邪王衍書曰蔡子尼今之¶
正人衍以書示衆曰山子以一字㧞人然未易可稱後¶
衍聞克在選官曰山子正人之言驗於今矣(通/志)¶
無功遺美樂廣為吏部尚書所在為政無當時功譽毎¶
去職遺愛為人所思論人必先引其長屈其所短不明¶
而自顯人有訾過先盡容𢎞恕而後善惡自著值世多¶
難清白自將交無内外任誠保真人莫見其際者是以¶
能自全當世以此多之(王隠/晉書)樂彦輔雍容自守當時恨¶
<pb:KR3k0049_WYG_031-19b>¶
其寡譽山巨源意在㧞竒不免與世沉浮(張纉/表)¶
人中市井袁貞為監軍范𤣥平作吏部尚書大坐語袁¶
卿此段還不失護軍袁曰卿何事人中作市井(語/林)¶
人倫之職山濤曰臣欲以郄詵為温令詔可尋又啓曰¶
訪聞詵喪母不時葬遂於所居屋後假葬有異同之議¶
請更選之詔曰君為管人倫之職此輩應為清議與不¶
便當裁處之(啓/事)¶
擬崔毛郭撫初為吏部尚書與郎姚範清心虚求搜揚¶
<pb:KR3k0049_WYG_031-20a>¶
俊乂内外稱之以郭姚擬崔毛(崔鴻/春秋)¶
署紙尾宋廢帝時徵豫章太守蔡廓為吏部尚書廓至¶
因北地𫝊隆以聞傳亮選事若悉以見付不論不然不¶
能拜也亮以語録尚書徐羡之羡之曰黄門郎以下悉¶
以委蔡吾徒不能厝懐自此以上故宜共参同異廓曰¶
我不能為徐干木署紙尾遂不拜干木羡之小子也選案¶
黄紙録尚書與吏部連名故廓言署紙尾也(南/史)¶
方&KR0202;能荷蔡興宗廓之少子也為左户尚書轉掌吏部¶
<pb:KR3k0049_WYG_031-20b>¶
時上方盛淫宴虐侮羣臣自江夏王義恭以下咸加穢¶
辱唯興宗以方直見憚不被侵媟尚書僕射顔師伯謂¶
儀曹郎王耽之曰蔡尚書常免昵戯去人實逺耽之曰¶
蔡豫章昔在相府亦以方嚴不狎武帝宴私之日未嘗¶
相召毎至官賭常在勝朋蔡尚書今日可謂能荷矣(上/)¶
事異意同少帝即位以蔡廓為吏部尚書不肯拜以王¶
惠代焉惠被召即拜未嘗接客人有與書求官得輒聚¶
閣上及去職印封如初時以廓不拜惠即拜事異而意¶
<pb:KR3k0049_WYG_031-21a>¶
同也(南/史)¶
令史留宿庾炳之字仲文為吏部尚書為人強急而不¶
耐煩領選既不緝衆論又頗通貨賄吏部令史錢泰能¶
琵琶主客令史周伯齊善歌詣炳之宅諮事因留宿尚¶
書舊制令史諮事不得宿停外雖有八座命亦不許為¶
所司奏免官(宋/書)¶
六代五人光禄大夫謝莊子朏朏子㵸㵸子覧覧弟舉¶
六代五人皆為吏部尚書並有文集(梁/書)覧字景滌朏之¶
<pb:KR3k0049_WYG_031-21b>¶
弟㵸之子覧弟舉字言楊遷掌吏部尚書舉祖莊宋代¶
再典選至舉又三為此職前代未有也(上/)¶
明贍范雲性機警有識且善属文下筆輙成時人毎疑¶
其宿構為吏部尚書寄任隆重書牘盈案賔客滿門應¶
荅如流無所壅滯官曹文墨發擿若神時人莫不服其¶
明贍(梁/書)¶
止談風月徐勉字修仁遷吏部尚書勉居選官彛倫有¶
序既閒尺牘兼善辭令雖文案填積坐客充滿應對如¶
<pb:KR3k0049_WYG_031-22a>¶
流手不停筆又該綜百氏皆為避諱常與門人夜集客¶
有虞髙求詹事五官勉正色答云今夕止可談風月不¶
宜及公事故時人咸服其無私(上/)¶
奬擢人倫楊愔字遵彦武定來以望實之美超拜吏部¶
尚書典選二十餘年奬擢人倫以為己任然取士多以¶
言貌時致謗言以為愔之用人似貧士市𤓰取其大者¶
愔聞不屑焉其聦記强識半面不忘毎有所召問或單¶
稱姓或單稱名無有誤者後有選人魯漫漢自言猥賤¶
<pb:KR3k0049_WYG_031-22b>¶
獨不見識愔曰卿前在元子思坊騎秃尾草驢經見我¶
不下以方趜鄣面我何不識卿漫漢驚服又謂之曰名¶
以定體漫漢果自不虛又令吏唱人名誤以盧土深為¶
琛士深自言愔曰盧郎玉潤所以從玉自尚公主後衣¶
紫羅袍金&KR0866;大𢃄遇李庶頗以為耻謂曰我此衣服都¶
是内裁既見子將不能無愧(北/齊)東魏以楊愔典選嘗六¶
十人為一甲愔令其自叙訖不省文簿使次第呼之呼¶
誤以慕容為長孫一人而已(三國/典畧)¶
<pb:KR3k0049_WYG_031-23a>¶
銓衡折𠂻辛術字懐哲遷吏部尚書遷鄴以後大選之¶
職知名者數四互有得失未能盡美文襄少年髙朗所¶
弊者疎袁叔德沈宻謹厚所傷者細楊愔風流辯給取¶
士夫於浮華惟術性尚貞明取士以才以器循名責實¶
新舊参舉管庫必擢門閥不遺考之前後銓衡在術最¶
為折𠂻甚為當時所稱舉(北/史)¶
亷平&KR0330;世康為吏部尚書選用平允請託不行後復拜¶
尚書前後十餘年間多所進㧞朝廷稱為亷平嘗因休¶
<pb:KR3k0049_WYG_031-23b>¶
暇謂子弟曰吾聞功遂身退古人常道今年將耳順志¶
在懸車汝軰以為云何子福嗣荅曰大人澡身浴德名¶
立官成盈滿之戒先哲所重欲追蹤二疎伏奉尊命(上/)¶
選舉為最牛𢎞字里仁為吏部尚書其選舉先德行後¶
文才要在審慎雖致緩滯所有進用竝多稱職吏部侍¶
郎髙孝基鍳賞機晤清慎絶倫然爽俊有餘迹似輕薄¶
時宰多以此疑之唯𢎞深識其貞推心任委隋之選舉¶
於斯為最時論服𢎞識度之逺(上/)¶
<pb:KR3k0049_WYG_031-24a>¶
宰臣知選魏知古先天二年冬令往東都知吏部尚書¶
事深以為稱職手制曰卿以宰臣往知大選官人之委¶
情寄尤切遂能端本革弊忘私狥公正色而行措心不¶
撓鏡已激則妍&KR1126;必鍳衡已舉則輕重罔違朕逺聞之¶
益用嘉歎(舊/唐)知古姚崇所引及同列稍輕之出攝吏部¶
尚書知東都選知古憾焉時崇二子在洛通賔客饋遺¶
憑舊請託知古歸悉以聞他日帝召崇曰卿子才乎皆¶
安在崇揣知帝意曰臣二子分司東都其為人多欲而¶
<pb:KR3k0049_WYG_031-24b>¶
寡慎是必嘗以事干魏知古帝始以崇私其子或為隠¶
㣲以言動之及聞乃大喜問安從得之對曰知古臣所¶
薦也臣子必謂其見德而請之帝於是愛崇不私而薄¶
知古罷為工部尚書(唐/書)¶
資格唐初因隋制以吏部典選主者將親其人覈之吏¶
事始取州縣府寺疑獄課其斷决而觀其能否此判之¶
始焉後日月淹久選人滋多案牘淺近不足為准乃採¶
經籍古義以為問目其後官員不充選人益衆乃徵僻¶
<pb:KR3k0049_WYG_031-25a>¶
書隠義以試之唯懼選人之能知也道麗者號為髙等¶
拙弱者號為藍羅至今以為故事開元中裴光庭為吏¶
部始循資格以一賢愚遵平轍者喜其循常負材用者¶
受其抑屈宋璟固爭不得(唐新/語)選人非負譴者皆有升¶
無降其庸愚沈滯者皆喜謂之聖書(通/鑑)¶
朱筆㸃頭開元十八年蘇晉為侍郎而侍中裴光庭毎¶
過官應批退者但對衆披簿以朱筆㸃頭而已晉遂傍¶
選院門下㸃頭者更注擬光庭以為侮已不悦(唐㑹/要)初¶
<pb:KR3k0049_WYG_031-25b>¶
裴光庭與蕭嵩爭權不恊及為吏部奏用循資格并促¶
選限至正月三十日畢其流外行者署亦令門下省之¶
光庭卒後嵩又奏請一切罷之光庭所引進者盡出為¶
外職時有門下主事閻麟之為光庭腹心專知吏部選¶
官毎麟之裁定光庭隨而下筆時人語曰麟之口光庭¶
手太常慱士孫琬將議光庭謚以其用循資格非奬勸¶
之道建議謚為克平人以為希嵩意㫖上聞而特下詔¶
賜謚曰忠獻(舊/唐)¶
<pb:KR3k0049_WYG_031-26a>¶
頻伸裴均加吏部尚書初均與崔太素俱事中人竇文¶
塲太素嘗晨省文塲入卧内自謂待已至厚徐觀後榻¶
有頻伸者乃均也德宗以均任方鎮欲遂相之諫官李¶
約上疏斥均為文塲養子不可汙台輔乃止(唐/書)¶
負天下神龍初&KR0330;巨源為吏部尚書時要官缺執政以¶
次用其親巨源秉筆當除十人楊再思得其一試問餘¶
授皆諸宰相近属再思喟然曰吾等誠負天下巨源曰¶
時當爾耳是時雖賢有德終莫得進士大夫莫不觧體¶
<pb:KR3k0049_WYG_031-26b>¶
不屈貴門張纉字伯緒大同二年徵為吏部尚書後門¶
寒素一介者皆見引㧞不為貴門屈意人士翕然稱之¶
武帝詔曰纉外氏英華朝中領袖(南/史)¶
立碑天寶十年楊國忠兼吏部尚書故事吏部三銓三¶
注三唱自春及夏才終其事國忠使胥吏於私第暗定¶
官員集百寮於尚書省對注唱一日令畢以誇神速資¶
格差謬無復倫序(舊/唐)明年大選因就第唱補帷女兄弟¶
觀之不問資序短小者道州参軍胡者湖州文學簾中¶
<pb:KR3k0049_WYG_031-27a>¶
大笑聲徹于外(㑹要/嘉話)其所昵京兆尹鮮于仲通中書舎¶
人竇華侍御史鄭昴諷選人(舊/唐)鄭怤等二十餘人率錢¶
于勤政樓設齋兼為國忠立碑于尚書省南以頌國忠¶
銓綜之能(舊/唐)詔仲通為頌帝為易數字因以黄金識其¶
處(唐/書)所注吏部三銓選人事務鞅掌不能躬親皆委典¶
及令史孔目官為之國忠但押一字猶不可遍(㑹/要)¶
　　侍郎¶
貳尚書隋煬帝即位於尚書六曹各益侍郎一人以貳¶
<pb:KR3k0049_WYG_031-27b>¶
尚書之職(隋/書)今之侍郎其置自此始也(通/典)¶
司列少常晉宋以來吏部尚書資位尤重龍朔二年改¶
吏部尚書為司列太常伯侍郎為司列少常伯天寶士¶
一年改為文部(通/典)¶
甄别陸彦師為吏部侍郎隋承周制官無清濁彦師在¶
職凡所任人頗甄别於士庶論者美之(隋/書)¶
知人之鍳髙構字孝基煬帝初為吏部侍郎時為吏部¶
者多以不稱職去官唯構最有能名前後典選之官皆¶
<pb:KR3k0049_WYG_031-28a>¶
出其下時人以構好劇談頗謂輕薄然其内懐方雅特¶
為吏部尚書牛𢎞所重後以老病觧職𢎞時典選凡將¶
有所擢用輙遣人就第問其可不河東薛道衡才髙當¶
世毎稱構有清鍳所為文筆必先以草呈構而後出之¶
構有所詆訶道衡未嘗不嗟伏所舉杜如晦房𤣥齡其¶
後皆自致公輔論者稱構有知人之鍳(上/)¶
隨到注擬唐武德初因隨舊制以十一月起選至春即¶
停至貞觀二年劉林甫為吏部侍郎以選限促多不空¶
<pb:KR3k0049_WYG_031-28b>¶
悉遂奏四時聴選隨到注擬當時以為便(㑹/要)時天下初¶
定州府及詔使多有赤牒授官至是停省盡來赴集將¶
萬餘人林甫隨才銓擢咸得其宜時人以林甫典選比¶
隨之髙孝基(選舉/志)¶
辯詰貞觀元年温彦博為吏部郎中知選意在沙汰多¶
所擯抑而退者不伏囂訟盈庭彦博惟騁辯與之相詰¶
終日喧擾頗為識者所嗤(上/)¶
紿欺貞觀八年十一月唐皎除吏部侍郎常引人入銓¶
<pb:KR3k0049_WYG_031-29a>¶
問何方穏便或云其家在蜀乃注與呉復有云親老先¶
住江南即唱之隴右論者莫測其意有一信都人希河¶
朔因紿云願得江淮即注與河北一尉由是太被選人¶
紿言欺之¶
賜鏡貞觀十七年吏部侍郎髙季輔知選凡所銓綜時¶
稱允愜至十八年於東都獨知選事上賜金鏡一面以¶
表清鍳(上/)¶
越局貞觀二十二年二月文部侍郎盧承慶兼檢校兵¶
<pb:KR3k0049_WYG_031-29b>¶
部侍郎仍知五品選事承慶辭曰五品選事職在尚書¶
臣今掌之便是越局太宗不許曰朕今信卿卿何不自¶
信也(通/典)¶
彪狼共羊龍朔二年司列少常伯楊思𤣥恃外戚貴待¶
選流多不以禮而排斥之為選者夏侯彪所訟御史中¶
丞郎餘慶彈奏免官時中書令許敬宗曰必知楊吏部¶
之敗或問之對曰一彪一狼共㸔一羊不敗何待(㑹/要)¶
延譽咸亨二年有楊烱王勃盧照鄰駱賔王並以文章¶
<pb:KR3k0049_WYG_031-30a>¶
見稱吏部侍郎李敬𤣥咸為延譽引以示裴行儉曰才¶
名有之爵禄蓋寡楊應至令長餘並鮮能令終(上/)¶
强記李敬𤣥緫章二年檢校司列少常伯典選累年銓¶
綜有序自永徽以後選人轉多當其任者罕聞稱職及¶
敬𤣥掌選天下稱其能預選者嵗有萬餘人毎於街衢¶
見之莫不知其姓名其被放有訴者即口陳其書判失¶
錯及身負殿累畧無差殊時咸服其强記莫之敢欺(舊/唐)¶
無私證聖元年劉竒為吏部侍郎注張文長司馬鍠為¶
<pb:KR3k0049_WYG_031-30b>¶
監察御史二人因申屠㻛以謝之竒正色曰舉賢本自¶
無私二君何為見謝(上/)¶
鄧渇𢎞道元年十二月吏部侍郎魏克巳銓綜人畢放¶
長榜遂出得留人名於是衢路喧嘩大為冬集人援引¶
指擿貶為太子中允遂以中書舎人鄧𤣥挺替焉又無¶
藻鍳之目又患消渇選人因號鄧渇(上/)¶
丁王如意元年九月天官郎中李至逺權知侍郎事時¶
有選人姓刁又有王元忠並被放乃宻與令史相知減¶
<pb:KR3k0049_WYG_031-31a>¶
其㸃畫刁改為丁王改為士擬授官後即添成文字至¶
逺一覧便覺曰今年銓覆萬人看識姓名安有丁士者¶
哉此刁某王某也省内以為神明(上/)¶
平配天后以許子儒為天官侍郎儒不以藻鏡為意其¶
補官悉委令史勾直時謂勾直曰平配後崔𤣥暐為之¶
介然自守絶於請謁為執政者所忌轉文昌左丞選司¶
令史乃設齊自慶武太后聞之復拜為天官侍郎(唐/書)¶
裴馬盧李景雲元年盧從愿為侍郎精心條理大稱平¶
<pb:KR3k0049_WYG_031-31b>¶
允其有冐名偽選虚増功狀之類皆能擿發其事典選¶
六年頗有聲稱時人曰前有裴馬後有盧李裴即行儉¶
馬謂戴李謂朝隠(㑹/要)¶
布棘防史姜晦為吏部侍郎性聦悟識理體舊制吏曹¶
舍宇悉布棘以防令史為與選人交通及晦領選事盡¶
除之大開銓門示無所禁私引署者晦輙知之召問莫¶
不首伏初朝廷以晦改革前規咸以為不可竟銓綜得¶
所賄賂不行舉朝歎伏(唐新/語)¶
<pb:KR3k0049_WYG_031-32a>¶
振理風俗馬載為吏部侍郎時考功員外劉思立子憲¶
為河内慰思立今日亡明日選人有索憲闕者載深咨¶
嗟以為名教所不容乃書其無行注冬集朝廷咸曰真¶
銓綜流品之司可謂振理風俗也其人北出選門為衆¶
目所視衆口所謂趦趄失歩(上/)¶
闕待淹滯&KR0330;陟為吏部侍郎常病選人冐名接脚竊授¶
闕員既少取士良難正調者被擠偽集者冐進陟剛毅¶
嫉惡風采&KR1104;正見選人疑其有瑕按聲盤詰無不首伏¶
<pb:KR3k0049_WYG_031-32b>¶
毎嵗皆䞉得數百員闕以待淹滯常謂所親曰使陟掌¶
銓衡一二年則無人可選矣(唐/書)¶
推其强直韋陟嘗任吏部侍郎有一致仕官叙五品陟¶
判之曰青壇展慶曽不立班朱紱承榮無冝卧時人推¶
其強直政能(唐新/語)¶
無蹊徑李乂字尚貞為吏部侍郎仍知制誥與宋璟等¶
同典選事請謁不行時人語曰李下無蹊徑制敕不便¶
輒駮正貴幸有求官者&KR0034;宗曰朕非有靳顧李乂不可¶
<pb:KR3k0049_WYG_031-33a>¶
&KR0136;耳(唐/書)¶
王崔王丘為吏部侍郎典選累年甚稱平允擢用山隂¶
尉孫逖桃林尉張鏡㣲湖城尉張晉明進士王泠然皆¶
稱一時之秀(舊/唐)崔沔分掌吏部十銓事以清直歴秘書¶
監(上/)時為語曰丘山岌岌連天峻沔水澄澄徹底清(分/紀)¶
四代選部房頴叔拜天官侍郎自其髙祖景伯至頴叔¶
四代咸居選部時論榮之¶
士多附李季卿拜吏部侍郎俄而兼御史大夫奉使河¶
<pb:KR3k0049_WYG_031-33b>¶
南江淮宣撫振㧞幽滯進用忠亷時人稱之在銓衡數¶
年季卿有宇量性識博達與善人交襟懐豁如其在朝¶
以進賢為務士以此多附之¶
江南典選興元初劉滋為吏部侍郎往洪州知選事時¶
京師冦盗之後天下蝗旱糓翔貴選人不能赴價調乃¶
命滋江南典選以便江嶺之人時稱舉職¶
貳職太和四年吏部奏吏部為文昌首曹侍郎為尚書¶
貳職銓庭所宜順序㕔事故有等衰(㑹/要)¶
<pb:KR3k0049_WYG_031-34a>¶
　　郎中¶
郎位太㣲五星五帝坐後聚十五星曰哀烏郎位(漢/書)一¶
十五星蔚然曰郎位(史/記)郎位五星在太㣲中帝坐東北¶
周之元士漢之光禄中散諫議議郎此三署郎中是今¶
之尚書郎占欲其大小均耀光潤有之吉也(正/義)一曰依¶
烏郎府也(晉/書)¶
下大夫周官太宰属官有下大夫蓋郎中之任也秦有¶
郎中以其為郎侍衞居中故曰郎中漢選尚書郎初從¶
<pb:KR3k0049_WYG_031-34b>¶
三署郎次補之初入尚書䑓稱郎中滿嵗稱侍郎故郎¶
中之名猶因三署舊號也(六/典)¶
稱號不同漢魏以來尚書属或有侍郎或有郎中或曰¶
尚書郎或曰某曹郎或則兩置或為互名雖稱號不同¶
其職一也皆今郎中之任(通/典)¶
握蘭明光殿省中皆以胡粉塗壁畵古賢烈女以丹朱¶
漆地故謂之丹墀尚書郎握蘭含鷄舌香以其奏事荅¶
對欲使氣息芬芳也奏事則與黄門侍郎對揖黄門侍¶
<pb:KR3k0049_WYG_031-35a>¶
郎稱已聞乃出丞郎月賜赤管大筆一雙隃麋墨一丸¶
(六典/通典)隃麋今泝陽縣出墨¶
不聼所私趙戬字叔茂長陵人也質而好學言稱詩書¶
愛恤於人不論疎宻辟公府入為尚書選部郎董卓欲¶
以所私並充䑓閣戬拒不聼卓怒召戬欲殺之觀者皆¶
為戬懼而戬自若及見卓引辭正色陳說是非卓雖㓙¶
戾而謝之(典/畧)¶
明雅山濤為吏部郎文帝與書曰足下蒞事明雅邁時¶
<pb:KR3k0049_WYG_031-35b>¶
念多所乏今致錢二十萬絲百斤糓二百斛(晉/書)¶
正人人才既自難知中人已下情偽又難吏部郎以碎¶
事日夜相接非但當正已而已乃當能正人議郎杜黙¶
德履亦佳太子庶子崔諒中郎陳淮皆有意正人其次¶
不審有可用者不(山濤/啓事)吏部郎主選舉宜得能整風俗¶
理人倫者(通/典)¶
真素寡欲阮咸為吏部郎史曜出處缺當選山濤薦阮¶
咸曰真素寡欲深清濁萬物不能移也昔在官人之職¶
<pb:KR3k0049_WYG_031-36a>¶
必妙絶於時詔用陸亮(山濤/啟事)¶
佳吏部徐寧字安期通朗有德素少知名初為輿縣令¶
時廷尉桓彛稱有人倫鍳識護軍庾亮毎属之訪一佳¶
吏部郎彛嘗去職至廣陵尋親舊還遇風停浦中累日¶
憂悒因上岸見一室宇有似廨署彛訪之云輿縣廨也¶
令姓徐名寧彛既獨行思逢悟賞聊造之寧清惠博渉¶
相遇怡然遂停宿因留數夕與寧結交而别至都謂庾¶
亮曰吾為卿得一佳吏部郎矣亮問所在彛曰人所應¶
<pb:KR3k0049_WYG_031-36b>¶
有而不必有人所應無而不必無徐寧真海岱清士即¶
遷吏部郎左將軍江州刺史(本傳晉傳/世說本事)¶
褰惟王藴字叔仁為吏部郎欲使時無屈滯曽下鼓急¶
出日迭乃至家去䑓數里髙褰車帷先後與語不得進¶
也一官缺求者十軰時簡文帝為㑹稽王輔政藴輒連¶
状白之曰某人有地某人有才務存進達各隨其方不¶
得者甘心無怨(列𫝊/本𫝊)¶
夷曠似玉吏部郎中温畿字元甫世論以其為人夷曠¶
<pb:KR3k0049_WYG_031-37a>¶
似玉(永嘉/官名)¶
名士阮放與從弟孚齊名為吏部郎銓官之任甚有稱¶
譽性清約不理産業為郎不免飢乏王導庾亮以其名¶
士供給衣食放由是得仕(晉中/興書)¶
送吏部郎何尚之字彦德以操立見稱為陳郡謝混所¶
知與之㳺處為吏部郎告休定省傾朝送别於治渚及¶
至郡父叔度謂曰聞汝來此傾朝相送可有幾客荅曰¶
殆數百人叔度笑曰此是送吏部郎耳非關何彦德也¶
<pb:KR3k0049_WYG_031-37b>¶
昔殷浩亦嘗作豫章定省送别者甚衆及廢徙東陽舩¶
泊征虜亭積日乃至親舊無復相窺者(南/史)¶
與書辭舉王㣲字景𤣥吏部尚書江湛舉㣲為吏部郎¶
㣲與湛書曰君平生云揚我名者殺我身天爵且猶㓕¶
名安用吏部郎哉其舉何陋其事不經非獨縉紳者不¶
道僕妾皆笑之(宋/書)¶
任巳獨行陸慧曉字叔明清介正立不雜交㳺㑹稽内¶
史同郡張珪稱之曰江東裴樂也齊髙帝輔政除為尚¶
<pb:KR3k0049_WYG_031-38a>¶
書殿中郎鄰族來相賀慧曉舉酒曰陸慧曉年踰三十¶
婦父領選始作尚書郎卿輩乃復以為慶邪遷吏部郎¶
尚書令王晏選門生補内外要局慧曉為用數人而止¶
晏恨之送女妓一人欲與申好慧曉不納吏曹郎令史¶
歴政來諮執選事任巳獨行未嘗與語帝遣主書單景¶
儁謂曰都令史諳悉舊貫可共叅懐慧曉謂景儁曰六¶
十之年不復能諮都令史為吏部郎也上若謂身不堪¶
便當拂衣而退帝甚憚之後欲用為侍中以形短小乃¶
<pb:KR3k0049_WYG_031-38b>¶
止(南/史)¶
江漢崇望庾果之字景行㓜有孝行宋司空劉勔見而¶
竒之謂曰見卿足使江漢崇望把梓發聲遷吏部郎叅¶
大選(上/)¶
庭植嘉樹梁顧憲之字士思為吏部郎初其祖凱之嘗¶
為吏部於庭植嘉樹謂人曰吾為憲之種耳至是憲之¶
果為此官然自過江吏部郎不復典大選(通/典)¶
才望兼允孝文在洛欲創革舊制選置百官謂羣臣曰¶
<pb:KR3k0049_WYG_031-39a>¶
與朕舉一吏部郎必使才望兼允者給卿三日假又一¶
日孝文曰朕已得之不煩卿輩也驛徵亮兼吏部郎孝¶
明親政仍兼吏部郎亮自叅選事垂將十年亷慎明决¶
為尚書郭祚所委毎云非崔郎中選事不辦(北/史)¶
欣得宋繇字體業沮渠蒙遜平酒泉於繇室得書數千¶
卷塩米十斛而已蒙遜歎曰孤不喜尅李歆欣得宋繇¶
耳拜尚書吏部郎中委以銓衡之任(後魏/書)¶
鬻官定價皇甫瑒光兄椿齡子也位吏部郎性貪婪多¶
<pb:KR3k0049_WYG_031-39b>¶
所受納鬻賣吏官皆有定價後以丞相髙陽王雍之婿¶
為豫州刺史為政殘暴百姓患之(北/史)¶
　齊裴叔業之歸魏也衣冠之士預叔業勲者安定皇¶
　甫光者地梁祐清河崔髙客天水閻慶㣧河東桞僧¶
　習等(魏/書)此見本𫝊北史同杜氏通典乃以為&KR0330;瑋蓋¶
　見傳中有伯昕名而誤耳御覧因之以為&KR0330;瑋職官¶
　分紀亦以為瑒俱誤¶
銓衡庶品銓衡庶品歴選賔僚阮咸直素屡薦未登陸¶
<pb:KR3k0049_WYG_031-40a>¶
亮忠心裁居敗職自非李重清識李毅恬正何以區分¶
管庫式鍳胥吏(陸杜拜吏/部郎表)¶
設長名榜吏部郎中裴行儉始設長名榜列銓注期限¶
等法又定州縣升降官資髙下以為故事長名榜自此¶
始也(選舉/志)¶
先捧紫泥桞公綽字起之武元衡罷相鎮西蜀與裴度¶
俱為元衡判官尤相善先度入為吏部郎度以詩餞别¶
有兩人同日事征西今日君先捧紫泥之句(分/紀)¶
<pb:KR3k0049_WYG_031-40b>¶
登第集部李建為吏部郎中常曰方今秀茂皆在進士¶
使僕得志當令登第之嵗集於吏部使尉緊縣既罷復¶
集稍尉望縣既罷乃尉畿縣而升於朝大凡中人三十¶
成名四十乃至清列遲速為宜既登第遂食禄既食禄¶
必登朝誰不欲也無淹翔以守常限無紛競以來奔捷¶
下曹得其循舉上位得其更歴就而言之其利甚博議¶
者多之(國史/補)¶
掄選有序吳王潜吳國建遷左司郎中典選事時喪亂¶
<pb:KR3k0049_WYG_031-41a>¶
之後官失其守譜諜靡散甲簿湮没真偽相蒙潜雍容¶
欵接坐客常滿隨才而接人人自以為得徐知誥相吳¶
掄選有序潜之力也或亡失官諜才無可用者多稟給¶
之(九國/志)¶
風稜劉鼎清泰中為吏部郎中亷侍御史知雜事鼎性¶
若寛易而典選曹按吏有風稜(五代/史)¶
　　員外郎¶
省眼吏部郎二㕔先小銓次格式員外郎二㕔先南曹¶
<pb:KR3k0049_WYG_031-41b>¶
次廢置舊説吏部為省眼(分/紀)¶
吏事第一裴遵度遷吏部員外郎專判南曹天寶中海¶
内無事九流輻凑㑹府毎嵗吏部選人盈萬遵度敏識¶
強記精覈文贍詳而不滯時稱吏事第一由是大知名¶
判析有條李栖筠遷吏部員外郎判南曹栖筠判析有¶
條奸吏氣奪號為神明(唐/書)¶
南宫眉目&KR0330;陟字啇衡為吏部員外郎是曹在南宫為¶
眉目在選士為司命公執直筆閲簿書紛拏盤錯一瞬¶
<pb:KR3k0049_WYG_031-42a>¶
而剖(劉禹錫撰/神道碑)¶
銓叙稱美崔郾姿質秀偉神清重雅人望而愛之為吏¶
部員外郎奸吏不敢孤寒無㧞者不至留滯銓叙之美¶
為時所稱(唐/書)¶
材幹無累岑羲長安中為廣武令有能名則天嘗令宰¶
相各舉堪為員外郎者鳯閣侍郎韋嗣立薦羲且奏曰¶
恨其從父長倩犯逆為累則天曰茍有材幹何恨㣲累¶
遂拜天官員外郎後遷吏部侍郎時吏部侍郎崔湜太¶
<pb:KR3k0049_WYG_031-42b>¶
常少卿鄭愔大理少卿李允恭分掌選事皆以贓貨聞¶
羲最守正時議美之(舊/唐)¶
尚氣賈言忠曽之父也累轉吏部員外郎李敬𤣥兼尚¶
書言忠尚氣及主選不能下貶邵州司馬失武懿宗意¶
下獄幾死(唐/書)¶
滌除宿弊劉崇望字希從轉吏部員外郎崔安潜為吏¶
部尚書崇望判南曹滌除宿弊復清選部(舊/唐)¶
喻遣李逈秀任考功員外郎知貢舉有進士姓崔者文¶
<pb:KR3k0049_WYG_031-43a>¶
筆非佳逈秀覧之良久謂曰清河崔郎儀貎不惡鬚眉¶
如㦸精彩甚髙出身處何量必湏進士再三喻而遣之¶
聞者莫不大噱(唐/書)¶
典舉得士席豫開元中累官主考功員外郎典舉二年¶
大稱得士為時所稱入為吏部侍郎𤣥宗謂之曰卿已¶
前為考功職事平允故有此授預典選六年復有令譽¶
願無權周墀輔政以韋澳為考功員外郎墀初作相私¶
謂澳曰才小任重何以相救澳曰荷公重知願公無權¶
<pb:KR3k0049_WYG_031-43b>¶
足矣墀愕然不喻其指澳曰爵賞刑罰非公共欲行者¶
願不以喜怒憎愛行之但令百司羣官各舉其職則公¶
歛袵於廟堂之上天下自理何要權耶墀深然之(上/)¶
不避權幸李渤穆宗即位召為考功員外郎校定京官¶
考不避權幸皆行陞黜奏曰三品官考先具如前其四¶
品以下官績具聞奏狀入留中不下議者以宰輔曠官¶
自宜上疏論列而越職釣竒非盡事君之道也(上/)¶
　　户部尚書¶
<pb:KR3k0049_WYG_031-44a>¶
地官户部尚書周之地官卿也周禮曰地官司徒帥其¶
属而掌邦教以佐王安擾邦國應劭云徒衆也司徒主¶
人衆也張鷟云虞書五教實委司徒之班周禮六卿爰¶
開地官之位¶
祝鳩郯子曰祝鳩氏司徒也(昭十/七)百姓不親五品不遜¶
則責司徒(尚書/太𫝊)¶
素王司徒仲尼為素王顔淵為司徒(論語摘/輔相)¶
銅臭靈帝賣官廷尉崔烈入錢五百貫以買司徒烈子¶
<pb:KR3k0049_WYG_031-44b>¶
均字孔乎亦有時名烈問曰吾作公天下人謂何如對¶
曰大人少有髙名不謂不當為公今登其位海内嫌其¶
銅臭烈舉杖擊之均走烈曰子授父撾而走可謂孝乎¶
均曰舜之事父小杖則受大杖而走不䧟父於不義烈¶
曰爾以吾為瞽瞍耶(司馬彪九/州春秋)¶
階下讀奏吳孫休初即位户部尚書階下讀奏(通/典)¶
備物濟時當陽侯杜元凱為度支尚書内以利民外以¶
救邉備物置用以濟當時之益者五十餘條(晉/書)¶
<pb:KR3k0049_WYG_031-45a>¶
度支要總咸寧五年詔一拜不収使公私俱貴不惟天¶
時乃人事有不盡故也要總者正在度支尚書也其以¶
散騎常侍中書令張華為度支尚書(晉起/居注)¶
量計運漕初帝與羊祐謀伐吳而羣臣多以為不可唯¶
華賛成其䇿及將大舉以華為度支尚書乃量計運漕¶
決定廟筭及吳㓕詔褒其勲進封為廣武縣侯(晉/書)¶
坐無氊席吳隠之為度支尚書以竹蓬為屏風坐無氊¶
席後遷中領軍清儉不改毎月所得禄才留身糧餘悉¶
<pb:KR3k0049_WYG_031-45b>¶
分賑親族家人績紡以供朝夕時有困絶或并日而食¶
身布衣不完妻子不沾寸禄(上/)¶
示有朝章到溉字茂灌為左民尚書溉長八尺眉目如¶
㸃白晢美鬚髯舉動風華善於應荅所莅以清白自脩¶
性又率儉不好聲色虗室單牀傍無&KR0078;侍自外車服不¶
事鮮華冠履十年一易朝服或至穿補𫝊呼清路示有¶
朝章而已(南/史)到洽為御史中丞兄溉為左民尚書舊制¶
中丞不得入尚書下舎洽引服親不應有礙刺省評决¶
<pb:KR3k0049_WYG_031-46a>¶
左丞蕭子雲議許入溉省亦以其兄弟素篤不能相别¶
也(上/)到溉到洽梁書自有傳南史見到彦之傳分紀錯¶
　書作劉溉而事文合璧俱因之豈以到姓稍異遂承¶
　其誤耶殊誤觀者¶
白衣何𦙍為左民尚書後辭官隠於若耶山雲門寺𠡠¶
給白衣尚書禄𦙍固辭(梁/書)¶
拜官令早蔡景歴字茂世入守度支尚書舊式拜官在¶
午後景歴拜日適逢輿駕幸𤣥武觀在位皆侍宴宣帝¶
<pb:KR3k0049_WYG_031-46b>¶
恐景歴不預特令早拜其見重如此(南/史)¶
義倉長孫平字處均拜度支尚書平見天下州縣多罹¶
水旱百姓不給奏令(民/間)毎秋家出粟麥一石已下貧冨¶
差等儲之閭巷以備凶年名曰義倉自是州里豊衍民¶
多頼焉(隋/書)¶
民部開皇三年改度支為民部國家修隋志謂之户部¶
蓋以廟諱故也唐永徽初復改民部為户部廟諱故也¶
&KR0139;慶元年改户部為度支龍&KR0203;二年改度支尚書為司¶
<pb:KR3k0049_WYG_031-47a>¶
元太常伯初户部居禮部之後武太后改置天地四時¶
之官以户部為地官由是遂禮部前(通/典)¶
　通典云國家杜祐為唐言也通考因之不改何耶¶
正身奉法鄭善果檢校大理卿兼民部尚書正身奉法¶
甚有善績制與裴寂等十人毎奏事及侍立並令升殿¶
與從兄元璹在其數時以為榮(分/紀)¶
内相王琚佐明皇平内難為户部尚書帝於琚眷委特¶
異豫大政事號内宰相(本/𫝊)¶
<pb:KR3k0049_WYG_031-47b>¶
凶官畢構遷戸部尚書開元四年遇疾上手疏方以賜¶
之時議戸部尚書為凶官遽改授太子詹事兾有瘉瘳¶
尋卒(分/紀)¶
版使&KR0330;燠辭判戸部歸謂甥姪曰已讓版使矣(佳話/録)¶
　　侍郎¶
司元少常周官小司徒中大夫之任也隋煬帝始置民¶
部侍郎唐因之後改為户部龍朔二年改為司元少常¶
伯(通/典)¶
<pb:KR3k0049_WYG_031-48a>¶
問歴代戸口盧承慶思道孫也美風儀有才幹太宗竒¶
其明辨累拜民部侍郎太宗嘗問歴代户口多少之數¶
承慶叙夏殷以後迄于周隋皆有依據太宗嗟賞久之¶
(舊/唐)¶
精擇開元十三年户部侍郎楊瑒白知慎坐支度失所¶
皆出為刺史上令宰臣及公卿已下精擇堪為戸部者¶
多有薦元紘者將授以戸部尚書時執政以其資淺未¶
宜超授加中大夫拜戸部侍郎元紘因條奏人間利害¶
<pb:KR3k0049_WYG_031-48b>¶
及時政得失以奏之上大悦因賜衣絹(上/)¶
議戸版楊瑒為户部侍郎帝嘗召宰相大臣議天下戸¶
版延英殿瑒言利病尤詳帝咨賞於是宇文融建檢脱¶
戸餘口瑒執不便融方貴公卿啽黙唯唯獨瑒抗議故¶
出為華州刺史(唐/書)¶
無進獻李綘為戸部侍郎判本司事嘗因次對憲宗曰¶
戸部北有進獻至卿獨無何也對曰將户部錢獻入内¶
藏是用物以結私恩上聳然益嘉其直(舊/唐)¶
<pb:KR3k0049_WYG_031-49a>¶
不受賂牛僧孺拜戸部侍郎初韓𢎞入朝以宣武舊事¶
人多流言其子公武以家財厚賂權幸及多言者班列¶
之中悉受其遺俄而父子俱卒孤孫幼小穆宗恐為厮¶
養竊盗乃命中使至其家閲其宅簿以付家老而簿上¶
具有納賂之所唯於僧孺官側朱書曰某月日送牛侍¶
郎物若干不受却付訖穆宗按簿甚悦居無何議命相¶
帝首可僧孺之名(上/)¶
自稱老奴張平叔長慶中為戸部侍郎狡險大言因王¶
<pb:KR3k0049_WYG_031-49b>¶
播以進既掌財用常屈公利以便私嬖倖多狎之既有¶
寵於上進退便僻雜以優諧或自稱老奴復無大臣之¶
體嘗奏事畢降階復升又有論奏佻盪輕脫上毎為笑¶
容之在班列間玩狎郎吏譁肆無忌奕權監法請宰相¶
為之使因以自求樞機之任毎有内制出輙疑授已&KR0034;¶
衣冠以俟後人多笑之(上/)張平叔國之材臣也計能析¶
秋毫吏畏如夏日司㑹逾月綱條甚張况師旅未息調¶
食方急倚成取濟非爾而誰非智能則事不可成非諒¶
<pb:KR3k0049_WYG_031-50a>¶
直則吾難近噫職局之外得不思稱官望而厭我心乎¶
(白氏/長慶)¶
年未四十潘孟陽父炎禮部侍郎母劉晏女也公卿多¶
父友及外祖賔從故得薦用德宗末王紹以恩倖數稱¶
孟陽之才因擢戸部侍郎憲宗初命孟陽巡江淮且察¶
東南鎮之政理時孟陽以氣豪權重領行從三四百人¶
所歴鎮府但務逰賞與婦女為夜飲至塩鐵轉運院廣¶
納財賄補吏職而已及歸大失人望罷為大理卿後復¶
<pb:KR3k0049_WYG_031-50b>¶
拜户侍孟陽氣尚豪俊不拘小節居第頗極華峻憲宗¶
㣲行至樂逰原見其宏敞工猶未巳問之左右以孟陽¶
對孟陽懼而罷工作性喜宴公卿朝士多與之逰時指¶
怒者不一俄以風緩不能行憲宗毎事求理常發江淮¶
宣慰使左司郎中鄭敬奉使辭上誡之曰朕宫中用度¶
一匹已上皆有簿籍唯賑䘏貧民無所計筭卿經明行¶
修今登車𫝊命宜體吾懐勿學潘孟陽奉使所至但務¶
酣飲逰山寺而已(舊/唐)初孟陽為侍郎年未四十其母謂¶
<pb:KR3k0049_WYG_031-51a>¶
曰以爾之才而位丞郎使吾憂之(唐/書)¶
俛首父題盧汝弼簡求子也從昭宗遷後至太原李克¶
用累奏户部侍郎太原使府有龍泉亭簡求節制時手¶
書詩一章在亭之西壁汝弼復為亞師毎亭中讌集未¶
嘗居賔位西向俛首而已(舊/唐)¶
　　郎中¶
下大夫周官司徒属官有下大夫蓋郎中之任也(六/典)魏¶
有農部郎中(通/典)魏為左民右民後又為民部民曹皆户¶
<pb:KR3k0049_WYG_031-51b>¶
部也(上/)吳張温為户曹郎(事/類)¶
詞理愜當髙構字孝基徵拜比部侍郎尋轉民部時内¶
史侍郎晉平東與兄子長茂爭嫡尚書省不能斷朝臣¶
三議不决構斷而合理上以為能召入内殿勞之曰我¶
聞尚書郎上應列宿觀卿才識方知古人之言信矣嫡¶
庶者禮教之所重我讀卿判數徧詞理愜當意所不能¶
及也賜米百石由是名知(隋/書)¶
二妙&KR0330;維少嘗業儒博渉文史舉進士自大理丞累至¶
<pb:KR3k0049_WYG_031-52a>¶
户部郎中善於剖判時員外郎宋之問工於詩時人以¶
為户部有二妙(唐/書)初維為郎蒔桞于廷及虚心兄弟居¶
郎省對之輒歛容自叔前後至郎中者數人世號郎官¶
家(上/)湊字彦宗祖叔諧貞觀中為庫部郎中與弟吏部¶
郎中叔謙兄主爵郎中季武同省時號三列宿(上/)¶
論事風彩武儒衡累遷户部郎中時皇甫鏄以宰相領¶
度支剥下以媚上無敢言其罪者儒衡上疏論列鏄宻¶
訴其事帝曰勿以儒衡上疏卿將報怨耶鏄不復復言¶
<pb:KR3k0049_WYG_031-52b>¶
儒衡氣岸髙雅論事有風彩羣邪尤惡之(舊/唐)¶
圡山頭晉宋以還尚書省置員外郎分判曹事唐朝事¶
彌重其選舊例郎中不歴員外選謂之土山頭景龍中¶
趙謙光自彭州司馬入為大理正遷户部郎中賀陟為¶
員外乃戯詠之曰員外從來美郎中望不優誰言粉署¶
裏翻作土山頭謙光酬之曰錦帳隋時設金爐任意薰¶
唯慙員外置不應列星文(唐新/語)¶
賫本對唱崔仁師為度支郎中嘗奏度支財物數千言¶
<pb:KR3k0049_WYG_031-53a>¶
手不執本太宗恠之令黄門侍郎杜正倫賫本仁師口¶
對唱一無差殊太宗大竒之(唐/書)¶
無愧幽明盧昌衡字子均為僕射祖孝徵所薦遷尚書¶
金部郎孝徵毎曰吾用盧子均為尚書郎自謂無愧幽¶
明矣(隋/書)¶
受命無言畢諴歴駕部員外郎倉部郎中故事勢門子¶
弟鄙倉駕二曹居之者不恱惟諴受命恬然恭遜口無¶
異言執政多之(唐/書)¶
<pb:KR3k0049_WYG_031-53b>¶
　　員外郎¶
俊㧞吕太乙遷户部員外户部與吏部隣司吏部移牒¶
戸部令牆宇悉竪棘以防令史交通太乙報牒曰眷彼¶
吏部銓綜之司當湏簡要清通何必竪籬挿棘省中賞¶
其俊㧞(唐新/語)¶
聞其理行裴向字傃仁為京兆府户曹轉櫟陽渭南縣¶
令奏課皆第一朝廷亟聞其理行擢為户部員外郎(舊/唐)¶
正色挺然長慶中孟簡遷倉部員外郎属順宗登極王¶
<pb:KR3k0049_WYG_031-54a>¶
叔文竊政驟為户部侍郎簡為其属中立正色挺然不¶
附叔文心忌而不敢退黜言於宰相&KR0330;執誼換刑部員¶
外郎(唐上/書)¶
貪猥李石用金部員外郎韓益判度支案益坐贓繫臺¶
石奏曰臣以韓益曉錢糓録用之不謂貪猥如此帝曰¶
宰相但知人則用有過則懲卿所用人且不掩其惡可¶
謂至公從前宰相用人有過曲為蔽之不欲人弹劾此¶
大謬也但知能則舉舉不失職則奨之自然易得其人¶
<pb:KR3k0049_WYG_031-54b>¶
何必容隠(舊/唐)¶
獻糗餌張濬為支部員外郎黄巢將逼關輔濬託疾請¶
告侍其母挈族避亂啇州賊犯京師僖宗出幸途無供¶
頓衞軍不得食漢隂令李康獻糗餌數百騾網軍士始¶
得食僖宗召康問之曰卿為縣令安操心及此康對曰¶
臣為塵吏安敢有此進獻張濬員外教臣也帝異之(上/)¶
　　禮部尚書¶
春官禮部尚書周之春官也唐虞之時秩宗典三禮周¶
<pb:KR3k0049_WYG_031-55a>¶
禮春官大宗伯掌建邦之天神人鬼地祗之禮(通/典)¶
主賔契為司徒百姓和親䕫主賔客逺人必至(典/畧)昔舜¶
命伯夷典禮后䕫典樂至周并為宗伯之任今禮部尚¶
書蓋其任也(南豊/擬制)¶
綰攝二曹宋弁字義和文帝征馬圈留弁以宫官兼祠¶
部尚書攝七兵事及行執其手曰國之大事在祀與戎¶
兵服卿綰攝二曹弁頓首辭謝弁劰勞王事恩遇亞於¶
李冲(南/史)¶
<pb:KR3k0049_WYG_031-55b>¶
司禮太常伯東晉宋齊梁陳皆有祠部尚書隋置禮部¶
尚書唐因之龍朔二年改為司禮太常伯光宅元年改¶
禮部為春官(通/典)¶
荅讜言陳叔達字子聦太宗時拜禮部尚書建成元吉¶
嫉害太宗隂行譛毁髙祖惑其言將有貶責叔達固諫¶
乃止至是太宗勞之曰武德時危難潜構知公有讜言¶
今之此拜有以相荅也(舊/唐)¶
祝蝹禮部尚書祝欽明頗渉經史不閒時務博碩肥腯¶
<pb:KR3k0049_WYG_031-56a>¶
頑滯多疑䑓中小吏號之為蝹蝹者肉塊無七竅秦穆¶
公時野人得之(僉/載)¶
穰災祈福韋綬字子章轉禮部尚書穆宗嘗問穰災祈¶
福其可必乎綬對曰昔宋景公以一善言而法星退之¶
三舍此禳災以德也漢文帝除秘祝每於祠祭盡敬而¶
已言無所祈以明福不可以求致也而二君卒能變已¶
變之災享自致之福著於史傳其理甚明如失德以祈¶
災消媚神以祈福至神茍有知當因以致譴非祈禳之¶
<pb:KR3k0049_WYG_031-56b>¶
道也時人主失德綬因以諷之¶
祀郊之典典朕三禮大舜委於伯夷分勑六卿成王任¶
於彤伯建茲嵗首實曰春官敦叙九族之親欽若五常¶
之教祀天郊地之典舉其宏綱朝日夕月之儀撮其機¶
要(張鷟/集)¶
　　侍郎¶
小宗伯小宗伯之職掌建國之神位(周/禮)禮部侍郎周之¶
春官小宗伯也(六/典)大宗伯亦曰春卿小宗伯亦曰秩宗¶
<pb:KR3k0049_WYG_031-57a>¶
(白/帖)今侍郎隋煬帝置龍朔二年改為司禮少常伯¶
先責舊文&KR0330;陟為禮部侍郎陟好接後軰尤鍳于文雖¶
詞人後生靡不諳練曩者主司取與皆以一塲之善登¶
其科目不盡其才陟先責舊文仍令舉人自通所工詩¶
筆先試一日知其所長然後依常式考覈斥善無遺美¶
聲盈路(舊/唐)¶
以梯登墻賀知章遷禮部侍郎属惠文太子薨有詔禮¶
部選挽郎賀知章取舎非允門䕃子弟諠訴盈庭乃以¶
<pb:KR3k0049_WYG_031-57b>¶
梯登墻首出决事時人咸&KR0339;之由是改授工部侍郎(上/)¶
勢傾當時舊制考功員外郎掌貢舉開元二十三年考¶
功員外郎李昻為進士李權所詆朝議以考功位輕不¶
足以臨多士至二十四年遂以禮部侍郎掌焉開元天¶
寶之中昇平既久羣士務進天下髦彦由其取舍故勢¶
傾當時資與吏部侍郎等同(通/典)¶
美聲上聞李揆字端卿乾元初兼禮部侍郎揆嘗以主¶
司取士多不考實徒峻其隄防索其書䇿殊未知藝不¶
<pb:KR3k0049_WYG_031-58a>¶
至者文史之囿亦不能摛詞深昧求賢之意也其試進¶
士文章請於庭中設五經諸史及切韻本於牀而引貢¶
士謂之曰大國選士但務得才經籍請恣尋檢由是數¶
月之間美聲上聞(舊/唐)¶
聞所未聞鮑防進禮部侍郎得穆質等時比嵗旱䇿問¶
隂陽祲袗質對漢故事免三公卜式請烹𢎞羊指當時¶
輔政者右司郎中獨孤愐欲下質防不許曰使上聞所¶
未聞不亦善乎卒致質髙第帝見䇿嘉揖(唐/書)為侍郎時¶
<pb:KR3k0049_WYG_031-58b>¶
嘗遇知雜侍御史竇参於通衢道騎不時引避僕人為¶
叅所鞭及叅秉政處令致仕防謂親友曰吾與蕭昕之¶
子齒而與昕同日懸車非朽邁之致以餘忿見廢防文¶
學舊人歴職中外不因罪戾而為俗吏所擯竟以憤終¶
衆頗憫防而咎叅故叅之敗不旋踵非不幸也(舊/唐)¶
甄幽抑華髙郢字公楚為禮部侍郎時四方士務朋比¶
更相譽薦以動有司狥名亡實郢疾之乃謝絶請謁顓¶
行藝司貢部郎三嵗甄幽獨抑浮華流競之俗為衰(唐/書)¶
<pb:KR3k0049_WYG_031-59a>¶
抑浮先實韋貫之名純為禮部侍郎所取士抑浮華先¶
行實于時流競為息嘗從容奏曰禮部侍郎重於宰相¶
憲宗曰侍郎是宰相除安得重曰然則陛下柬宰相者¶
得無重乎帝美其言改尚書右丞(上/)¶
姦人建中初令狐峘為禮部侍郎宰相楊炎出故宰相¶
杜鴻漸門下其子封求𢎞文生以託峘峘謝使者曰得¶
公手署峘得以識炎不疑著送之峘即日奏言宰相迫¶
臣以私從之負陛下不從則害臣帝以詰炎炎具道所¶
<pb:KR3k0049_WYG_031-59b>¶
以然帝怒曰此姦人無可奈何欲殺之炎苦救觧乃貶¶
衡州别駕(上/)¶
薦託不行錢徽字蔚章長慶元年為禮部侍郎時宰相¶
叚文昌出鎮蜀川文昌好學尤喜圖書古畫故刑部侍¶
郎楊凴兄弟以文學知名家多書畫鐘王張鄭之蹟在¶
書斷畫品者兼而有之凌子渾之求進盡以家藏書畫¶
獻文昌求致進士第文昌將發面託錢徽繼以私書保¶
薦翰林學士李紳亦託舉子周漢賔於徽及牓出渾之¶
<pb:KR3k0049_WYG_031-60a>¶
漢賔皆不中選李宗閔與元&KR0876;素相厚善初&KR0876;以直道¶
譴逐久之及得還朝大改前志由逕以徼進達宗閔亦¶
急取二人遂有嫌隟楊汝士與徽有舊是嵗宗閔子壻¶
蘇巢及汝士季弟殷士俱及第故文昌李紳大怒文昌¶
還朝一日内殿面奏言徽所放進士鄭朗等十四人皆¶
子弟藝薄不當在選中穆宗以其事訪於學士元&KR0876;李¶
紳二人對與文昌同遂命中書舎人王起主客郎中知¶
制誥白居易於子亭重試内出題目孤竹管賦鳥散餘¶
<pb:KR3k0049_WYG_031-60b>¶
花落詩而十人不中選尋貶徽為江州刺史中書舍人¶
李宗閔劔州刺史右補闕楊汝士開江令初議貶徽宗¶
閔汝士令徽以文昌李紳私書進呈上必開悟徽曰不¶
然茍無愧心得喪一致修身慎行安可以私書相證耶¶
令子弟焚之人士稱徽長者既而穆宗知其朋比之端¶
(舊/唐)¶
避是非失職王起字舉乏代錢徽為禮部侍郎掌貢二¶
年得士尤精先是貢舉猥濫勢門子弟交相酬酢寒門¶
<pb:KR3k0049_WYG_031-61a>¶
俊造十棄六七及元&KR0876;李紳在翰林深怒其事故有覆¶
試之科及起考貢士奏當司所選進士據所考雜文先¶
送中書令宰臣閲視可否然後下當司放牓從之議者¶
以為起雖避是非失貢職也(上/)¶
擢孤進髙鍇開成元年為禮部侍郎凡掌貢部三年每¶
嵗登第者四十人三年牓出後勑曰進士每嵗四十人¶
其數過多則乖精選官途填委要窒其源宜改每年限¶
放三十人如不登其數亦聽然鍇選擢雖多頗得實才¶
<pb:KR3k0049_WYG_031-61b>¶
抑豪華擢孤進至今稱之(上/)¶
兩都試舉賈至轉禮部侍郎是嵗至以時艱嵗歉舉人¶
赴省者奏請兩都分試從之兩都試舉人自此始也(唐/書)¶
詭隨德宗貶劉太真為信州刺史太真為禮部侍郎性¶
怯懦詭隨其掌貢舉宰臣姻族方鎮子弟先収擢之又¶
嘗叙陳少逰勲勣擬之桓文大招物議因斯貶(上/)¶
不迎門生後唐同光初裴皥拜禮部侍郎前後三知貢¶
舉晉髙祖時宰相桑維翰亦成名於皥牓下嘗謁皥於¶
<pb:KR3k0049_WYG_031-62a>¶
私第皥不迎不送或問之荅曰皥見維翰於中書則庶¶
寮也維翰見皥於私館則門生也何送之有人亦重於¶
耿介(五代/史)¶
　　郎中¶
屢箴闕體孔逷字世逺好典故學與王儉至交昇明中¶
為齊臺尚書儀曹郎屡箴闕體多見信納上謂王儉曰¶
逷貞所謂儀曹不叅闕職也(南/史)¶
大儀專委劉杳字士深博綜羣書沈約任昉以下每有¶
<pb:KR3k0049_WYG_031-62b>¶
遺忘皆訪問焉累遷尚書儀曹郎僕射徐勉以臺閣大¶
儀專委杳焉(上/)¶
詳練故事梁武帝問吏部尚書徐勉求一有學藝觧朝¶
儀者為尚書儀曹郎勉曰孔休源識見清通詳練故事¶
自晉宋起居注誦畧上口武帝亦素聞之即日除尚書¶
儀曹郎時多所改作毎建訪前事休源即以所誦記隨¶
機斷决曽無疑滯吏部任昉常謂之孔獨誦(上/)¶
三世祠部賀德基字承業世傳禮學祖文發父淹仕梁¶
<pb:KR3k0049_WYG_031-63a>¶
俱為祠部郎並有名當世德基少㳺學都下積年不歸¶
衣資罄乏又耻服故弊盛冬止衣裌&KR0237;袴嘗於白馬寺¶
前逢一婦人容服甚盛呼德基入寺門脫白綸巾以贈¶
之仍謂曰君方為重器不久貧寒故以此相遺耳問姓¶
名不荅而去德基於禮記稱為精明位尚書祠部郎雖¶
不至大官而三世儒學俱為祠部郎時論美其不墜(上/)¶
時吳郡顧越弱冠㳺都下通儒碩學必造門質疑討論¶
無倦與文發相埒故都下謂之發越焉(上/)¶
<pb:KR3k0049_WYG_031-63b>¶
　　員外郎¶
撰定儀注&KR0330;叔夏授春官員外郎則天將拜洛及享明¶
堂别受制與當時大儒祝欽明郭山惲撰定儀注衆咸¶
推服之(唐/書)¶
令式執奏許孟容字公範為濠州刺史徳宗知其才召¶
為禮部員外郎有公主之子請補𢎞文館諸生孟容舉¶
令式不許公主訴於上命中使問狀孟容執奏竟得遷¶
本曹郎中(上/)¶
<pb:KR3k0049_WYG_031-64a>¶
清廟器李珏字待價幼孤事母以孝聞甫冠舉明經李¶
絳為華州刺史見之曰日角珠廷非庸人相明經碌碌¶
非子所宜乃更舉進士髙第為殿中侍御史宰相&KR0330;處¶
厚曰清廟之器豈擊摶才乎除禮部員外郎(上/)¶
名德為首崔澹舉止秀峙累進禮部員外郎當時士大¶
夫以流品相尚推名徳者為之首咸通中世推李都為¶
大龍甲涓豪放不得預雖自抑下猶不許而澹與焉(上/)¶
瑞錦窠舊説員外郎為瑞錦窠¶
<pb:KR3k0049_WYG_031-64b>¶
碎廢印員外郎㕔前有大石諸州府納到廢印皆於石¶
上碎之又圖冩祥瑞亦員外㕔所掌令狐楚元和初任¶
詩曰移石幾回敲廢印開箱何處送新圖¶
氷㕔祠部呼為氷㕔言其清且冷也(因語/録)¶
南省舍人舊説吏部為省眼禮部為南省舎人考功度¶
支為振行比部得廊下食以飯從者號北盤二十四曹¶
呼左右司為都公省中語曰後行祠屯不慱中行都門¶
中行禮部不慱前行駕庫(國史/補)舊説禮部郎中掌省中¶
<pb:KR3k0049_WYG_031-65a>¶
文翰謂之南宫舎人(唐職/林)宋神宗與宰執議更官制至¶
禮部郎中曰此南宫舎人非他曹比可除劉摯(王鞏聞/見録)¶
　　兵部尚書¶
司馬夏官大司馬之職掌以九伐之法正邦國制軍誥¶
禁以紏邦國領校人牧師職方司兵之属即今兵部之¶
任也(通/典)尚書大司馬亦曰夏卿(職/林)大司馬馬武也大緫¶
武事也大司馬亦曰古者兵車一車四馬故以馬名官¶
(&KR0330;昭辨/釋名)訓馬為武者取其建行(釋/名)夏官謂之大司馬(後/周)¶
<pb:KR3k0049_WYG_031-65b>¶
統六師司馬掌邦政統六師平邦國(書/)蠻夷猾夏冦賊¶
奸宄則責之司馬(書大/傳)¶
雎鳩雎鳩氏司馬也(左/昭)大司馬其在少昊則雎鳩氏之¶
任顓頊以司馬主火堯命羲叔為司馬夏官也虞夏二¶
代以司夏官棄居其職周成王以畢公髙為司馬楚漢¶
之際曹無咎周殷始居其職(齊王珪/之職儀)¶
司戎陏有兵部尚書蓋因後周兵部之名兼前代五兵¶
之職龍朔二年改兵部尚書為司戎太常伯侍郎為少¶
<pb:KR3k0049_WYG_031-66a>¶
常伯光宅元年改為夏官(通/典)¶
乗欵叚馬李懐逺中宗時為兵部尚書雖久居榮位而¶
彌尚簡率園林宅室無所改作常乗欵叚馬左僕射豆¶
盧欽望謂曰公榮貴如此何不買駿馬乗之荅曰此馬¶
幸免驚蹶無假别求聞者莫不歎美(舊/唐)¶
軍容不整郭震字元振為兵部尚書𤣥宗初即位十一¶
月講武驪山既三令帝親鼓之元振遽奏禮止帝怒軍¶
容不整引坐纛下將斬以狥劉幽求張説於焉前諫曰¶
<pb:KR3k0049_WYG_031-66b>¶
元振有翊賛大功雖有罪當從原宥乃赦之流於新州¶
尋又思其舊功起為饒州司馬(上/)¶
方鎮叅辭令狐楚檢校兵部尚書奏諸道新授節度使¶
等執弓弩帯器仗就尚書省兵部叅辭伏以軍國異容¶
古今定制事不由舊斯為改常未聞省閣之門忽内弓¶
刀之器鄭注外蒙恩寵内畜兇狂首創姦謀將興亂兆¶
致王璠郭行瑜之軰敢驅將吏直詣闕庭震驚乗輿騷¶
動京國雖既往不咎而其源尚開伏乞速令停罷如湏¶
<pb:KR3k0049_WYG_031-67a>¶
叅謝即具公服從之(舊/唐)¶
嚴整儀衞元祐七年上祀南郊公以兵部尚書為鹵簿¶
吏上因太廟宿齋行禮畢特至青城儀衞甚肅五使乘¶
車至景靈宫東櫺&KR0008;門外忽有赭蓋犢車百餘兩衝突¶
而來東坡呼御營巡檢使立於車前曰西來誰何敢爾¶
亂行曰皇后并某國太夫人國婆婆某國大長公主也¶
東坡曰可以狀來比至清城諭儀仗使御史中丞李端¶
伯之純曰中丞職當肅政不可不聞李以中宫不敢言¶
<pb:KR3k0049_WYG_031-67b>¶
東坡曰軾當自奏即於青城上疏劾之明日中使傳命¶
申敕有司嚴整仗衞(談/記)¶
　　侍郎¶
小司馬兵部侍郎夏官小司馬中大夫之任也(六/典)¶
有家風太宗有事遼東以楊𢎞禮有文武林擢拜兵部¶
侍郎專典兵機之務𢎞禮毎入叅謀議出則統衆攻戰¶
駐蹕之陣所向摧破太宗自山下見𢎞禮所統之衆人¶
皆盡力殺獲居多甚壯之謂許敬宗等曰越公兒郎故¶
<pb:KR3k0049_WYG_031-68a>¶
有家風矣(舊/唐)¶
託諷楊𢎞武為司戎少常伯髙宗謂云某人何因輙授¶
此職對曰臣妻&KR0330;氏性剛悍以此人見嘱臣若不從恐¶
有後患以諷帝用后言也帝笑不罪(隋唐嘉/話新唐)¶
父子同省崔湜為兵部侍郎父挹為禮部侍郎父子同¶
為南省副貳有唐已來未之有也(舊/唐)¶
勲不限格衞次公字從周為兵部侍郎選人李勣徐有¶
功之孫名在黜中次公召而謂之曰子之祖先勲在王¶
<pb:KR3k0049_WYG_031-68b>¶
府豈限常格並優秩而遣之(舊/唐)¶
同直召見&KR0330;澳字子斐遷兵部侍郎與同寮蕭寘深為¶
宣宗所遇每二人同直無不召見詢訪時事毎有邦國¶
刑政大事中使傳宣草詞澳心欲論諌即曰此一事湏¶
降御札方敢施行遲留至旦必論其可否上㫖多從之¶
不以死諫&KR0330;處厚字德載正拜兵部侍郎謝恩於思政¶
殿時昭愍狂恣屡出畋逰毎月坐朝不三四日處厚因¶
謝從容奏曰臣有大罪伏乞面首帝曰何也處厚對曰¶
<pb:KR3k0049_WYG_031-69a>¶
臣前為諫官不能先朝死諌縱先聖好畋及色以至不¶
夀臣合當誅然所以不死諫者亦為陛下此時在春宫¶
年已十五今則陛下皇子始一嵗矣臣安得更避死亡¶
之誅上深感悟其意賜錦綵一百匹銀器四事(上/)¶
綽繼門風盧元輔字子望把子也為兵部侍郎元輔自¶
祖至曽以名節著於史册元輔簡絜貞方綽繼門風歴¶
踐清貫人亦不以父之醜行為累人士歸美(上/)¶
力詆和議兵部侍郎張燾力詆拜詔之議秦檜患之燾¶
<pb:KR3k0049_WYG_031-69b>¶
託疾在告檜使樓炤諭之曰北扉闕人上欲以公為直¶
院宜早出燾大駭曰愈不敢出矣若使草國書豈能曲¶
徇意㫖哉燾嘗思之不過一去檜不能奪遂止(中興係/年録)¶
　　郎中¶
詭對仗数顧琛字𢎞瑋遷尚書庫部郎元嘉七年文帝¶
遣到彦之經畧河南大敗悉委棄兵甲武庫為之空虚¶
文帝宴㑹有歸化人在座上問琛庫中伏猶有幾許琛¶
詭辝荅有十萬人仗舊庫仗祕不言多少上既發問追¶
<pb:KR3k0049_WYG_031-70a>¶
悔失言及琛詭對上甚善之(南/史)¶
固辝不拜江智深元嘉末除尚書庫部郎時髙流官序¶
不為臺郎智深門孤援寡獨有此選意甚不悦固辝不¶
拜(上/)¶
闇對無遺馮子琮字子琮皇建初為尚書駕部郎中攝¶
庫部孝昭曽閲簿領試令口陳子琮闇對無有遺失(北/史)¶
剖析若流姚崇遷夏官郎中時契丹冦䧟河北數州兵¶
機填委元崇剖析若流皆有條貫則天甚竒之超遷夏¶
<pb:KR3k0049_WYG_031-70b>¶
官侍郎(舊/唐)¶
所歴有聲盧奕懐慎之子與兄奐齊名開元中任京兆¶
司録参軍天寶初為鄠縣令兵部郎中所歴有聲皆如¶
奐之所治也(上/)¶
吏幹有稱李憕驟歴兵部郎中憕有吏幹明於几案甚¶
有當官之稱(上/)¶
父代視印蕭愿梁宰相傾之子性淳謹承事父母未嘗¶
不束𢃄而見然性嗜酒無節職事弛慢為兵部郎中日¶
<pb:KR3k0049_WYG_031-71a>¶
掌告身印覃恩之次頗怠職事父傾為吏部尚書代愿¶
視印篆其散率如此(五代/史)¶
職方觀圖韋執誼始未顕時不喜人言嶺南州縣既為¶
郎嘗詣職方觀圖至嶺南輙瞑目命左右徹去及為相¶
所坐堂有圖不就省既易旬試觀之崔州圖也以為不¶
祥惡之果貶死(唐/書)¶
　　員外郎¶
古今難匹杜正倫太宗聞其名令直秦府文學館魏徴¶
<pb:KR3k0049_WYG_031-71b>¶
表薦正倫以為古今難匹遂擢授兵部員外郎太宗謂¶
曰朕今令舉行能之人非朕獨私於行能者以其能益¶
於百姓也朕於宗親及以勲舊無行能者終不任之以¶
卿忠直朕今舉卿卿宜勉稱所舉(舊/唐)¶
廷無稽牒張嘉貞字嘉貞遷兵部員外郎時功狀盈几¶
郎吏不能決嘉貞為詳處不閲旬廷無稽牒進中書舍¶
人(唐/書)¶
家畜聲伎王翰字子羽并州人長史張嘉貞厚遇之翰¶
<pb:KR3k0049_WYG_031-72a>¶
自歌以舞属嘉貞神氣軒舉自如張説至禮益加舉超¶
㧞羣䫫擢駕部員外郎家畜聲伎目使頥令自視王侯¶
人莫不惡之(上/)¶
農國之本李渤字濬之擢為庫部員外郎㑹皇甫鎛輔¶
政務剥下佐用度渤上言渭南源鄉户四百今&KR0379;四十¶
閺郷户三千今&KR0379;一千他州縣大抵&KR0124;此其敝始於攤¶
逃人之賦願下詔賜禁止計不三年人必歸于農夫農¶
國之本本立然後可以議太平又言道途不修驛馬多¶
<pb:KR3k0049_WYG_031-72b>¶
死憲宗覧疏驚異即以飛龍馬數百匹付畿内諸驛(舊/唐)¶
郎官清選&KR0330;温字𢎞育姚朂知河隂院嘗雪寃獄塩鐵¶
使崔琪奏加酬奬乃令權知職方員外郎制出令朂省¶
上温執奏曰國朝已來郎官最為清選不可以賞能吏¶
上令中使宣諭言朂能官且放入省温堅執不奉詔乃¶
改朂檢校禮部郎中翌日帝謂楊嗣復曰&KR0330;温不放姚¶
最入省有故事否嗣復對曰&KR0330;温志在銓擇清流然姚¶
最士行無玷梁公元崇之孫自殿中判塩鐵案陛下奬¶
<pb:KR3k0049_WYG_031-73a>¶
之冝也若人有吏能不入清流孰為陛下當煩劇者此¶
衰晉之風也上素重温亦不奪其操(上/)¶
　　刑部尚書¶
秋官周之秋官卿也唐虞之時士官以正五刑周禮秋¶
官大司㓂掌邦之三典以佐王刑邦國蓋其任也(通/典)¶
爽鳩郯子曰爽鳩氏司冦也(左/)國之二柄在德與刑邦¶
之三典惟清與慎大舜有欽恤之言穆王有哀矜之教¶
爽鳩之為司冦務在擇人臯陶之作士師期於致理(張/鷟)¶
<pb:KR3k0049_WYG_031-73b>¶
賊曹尚書二曹論曰劉道真問薛令長在吳何官荅曰¶
為吏部尚書問曰吳待吏部何如餘曹荅曰並通髙選¶
吏部特一時之俊劉曰晉魏以來俱爾獨謂漢氏重賊¶
曹為是吳晉重吏部為非薛君曰八座秩同班等其選¶
並清宜同一揆若人才或多或少選例難精如不得已¶
吏部職掌人物人物難明謂吳晉為得而君何是古而¶
非今劉難曰今吏部非為能刋虚名舉沉朴者故録以¶
成人位處三署聼曹探卿論而用之耳無煩乎聰明賊¶
<pb:KR3k0049_WYG_031-74a>¶
曹職典刑獄刑獄難精是以尤重之荅曰今之賊曹不¶
能聼聲觀色以别真偽縣不能斷讞之尚書也夫在獄¶
者率小人在朝者率君子小人易檢君子難精俱不得¶
已吏部宜重賊曹宜輕也(華譚/集)¶
美其貞正羊侃為都官尚書尚書令何敬容用事與之¶
並省未嘗㳺造左衞蘭欽同侍宫宴詞色少交侃於坐¶
折之曰小子汝以銅鼓買朱异作父&KR0330;粲作兄何敢無¶
宜適朱時在席後宦者張僧𦙍嘗候侃侃曰我牀非閹¶
<pb:KR3k0049_WYG_031-74b>¶
人所坐竟不前之時論美其貞正(南/史)¶
貞正息祅徐孝克陳禎明元年入為都官尚書自晉以¶
來尚書官僚皆擕家属居省省在臺城内下舍中門有¶
閣道東西跨路通于朝堂其第一即都官省西抵閣道¶
年代久逺多有鬼怪毎夜昏之際無故有聲光或見人¶
著衣冠從井中出須&KR0119;復没或門閣自然開閉居多死¶
亡尚書確卒於此省孝克代確便即居之經兩載祅變¶
皆息時人咸以為貞正所致(上/)¶
<pb:KR3k0049_WYG_031-75a>¶
司刑隋初有都官尚書開皇三年改為刑部尚書唐龍¶
朔三年改刑部尚書為司刑太常伯侍郎為少常伯武¶
后改刑部為秋官天寶初改為憲部(通/典)¶
覆獄歔欷劉祥道遷司刑太常伯毎覆大獄必歔欷累¶
歎奏决之日為之再不食(唐/書)¶
庭無留事李適之拜刑部尚書適之雅好賔友飲酒一¶
斗不亂夜則宴賞晝决公務庭無留事(上/)¶
不屈仙客崔隠甫㓗介自守以强正稱為刑部尚書帝¶
<pb:KR3k0049_WYG_031-75b>¶
欲相之也牛仙客可與語卿常見否曰未也帝曰可見¶
之隠甫終不詣他日又問對如初帝乃不用子弟或問¶
故荅曰吾不以其人㣲易之也其材不逮中人可與之¶
對耶賛曰&KR0202;挺之拒宰相不肯見李林甫崔隠甫違詔¶
不屈牛仙客信剛者乎二人坐皆是不得相彼亦各申¶
志也(唐/書)¶
朝堂流涕涇師之亂關播與盧把等從駕幸奉天既而¶
盧把白志貞趙賛等並貶黜播尚知政事中外&KR0349;然以¶
<pb:KR3k0049_WYG_031-76a>¶
為不可遂罷相改刑部尚書大臣&KR0330;倫等泣於朝曰宰¶
相不能嘉猷翊賛以至今日而尚為尚書天下何由致¶
理可痛心也聞者敬憚之(舊關/韋傳)¶
刑斷减死栁公綽為刑部尚書京兆人有姑鞭婦致死¶
者府斷以償死公綽議曰尊歐卑非闘且其子在以妻¶
而戮其母非教也竟减死(唐/書)¶
　　侍郎¶
小司㓂周之秋官小司冦中大夫也(六/典)小司冦之職掌¶
<pb:KR3k0049_WYG_031-76b>¶
外朝之政以致萬民而詢焉(周/禮)¶
大三司使唐有大獄即命御史中丞刑部侍郎大理卿¶
充謂之大三司使(唐職/林)¶
妙擇其人太宗謂侍臣曰張亮有義兒五百畜養此軰¶
將何為也正欲反耳命百寮議其獄多言亮當誅唯將¶
作少匠李道裕言亮反形未具明其無事太宗既盛怒¶
竟斬于市籍没其家嵗餘刑部侍郎有闕令執政者妙¶
擇其人累奏皆不可太宗曰朕得其人也往者李道裕¶
<pb:KR3k0049_WYG_031-77a>¶
議張亮云反形未具此言當矣當時雖不即從至今追¶
悔遂授道裕刑部侍郎(舊/唐)¶
閲案得實奚陟字殷卿遷刑部侍郎裴延齡惡京兆尹¶
李充有能政專意䧟害之誣奏充結陸贄數厚賂遺金¶
帛充既貶官又奏充比者妄破用京兆府錢糓至多請¶
令比部勾覆以比部郎中崔元翰䧟充留惡贄也詔許¶
之元翰曲附延齡劾治府史府史到者雖無過犯皆笞¶
决以立威時論喧然陟迺躬自閲視府案且得其實具¶
<pb:KR3k0049_WYG_031-77b>¶
獄上充既免元翰既不遂其志因此憤恚而卒(上/)¶
詳决如神王播字明&KR0402;轉刑部侍郎播長於吏術雖案¶
牘鞅掌剖析如流黠吏詆欺無不彰敗時天下多故法¶
寺議讞科條繁雜播備舉前後格條置之座右凡有詳¶
决疾速如神當時属僚歎服不暇(上/)¶
衰彚敕令劉瑑遷刑部侍郎乃衰彚敕令可用者由武¶
德訖大中凡二千八百六十五事類而&KR0008;之叅訂重輕¶
號大中刑律統類以聞法家推其詳(唐/書)¶
<pb:KR3k0049_WYG_031-78a>¶
　　郎中¶
湏有素行李林甫開元中遷大子中允時源乾曜為侍¶
中乾曜之男㓗曰其父曰李林甫求為司門郎中乾曜¶
曰郎官湏有素行才望髙者哥奴豈是郎官耶哥奴林¶
甫小字也¶
滯郎位蔣沇以刑部郎中兼侍御史元載持政守道士¶
類不遷沇以故滯郎位不得調衮代相問士議恨沇屈¶
故擢御史中丞(唐/書)¶
<pb:KR3k0049_WYG_031-78b>¶
元四制馮宿字拱之為都官員外郎淮德平除比部郎¶
中制詞曰亟則失情緩則留獄深則礙恕縱則生姦准¶
是四者持刑之難(唐書/孔帖)¶
忝官正秩鄭谷為都官郎中作詩自賀且為序云故許¶
昌薛尚書能嘗為都官郎中後數嵗故建州李員外頻¶
自憲府内彈拜都官員外郎皆一時騷雅宗師都官之¶
曹振盛於此余早年請益實受深知今忝此官復是正¶
秩(分/紀)鄭谷詩名盛於唐末號雲臺編而世俗但稱鄭都¶
<pb:KR3k0049_WYG_031-79a>¶
官詩其詩多佳句但格不甚髙梅聖俞晩年官亦至都¶
官一日㑹飲劉原父戲之曰聖俞官必止於此坐客皆¶
驚原父曰昔有鄭都官今有梅都官也聖俞頗不樂未¶
幾聖俞病卒其詩為宛陵集而今人但謂之梅都官詩¶
一言之䜟後遂果然斯可嘆也¶
　　員外郎¶
小三司使唐有大獄以刑部員外郎御史大夫大理寺¶
官為之以决疑謂之小三司使(時/林)¶
<pb:KR3k0049_WYG_031-79b>¶
放情事外武元衡為華原令時畿輔有鎮軍督將恃恩¶
務功者多撓吏民元衡苦之乃稱病去官放情事外沉¶
浮醼詠者人之德宗知其才召授比部員外郎¶
至閤草册劉迺大厯十二年召拜司門員外郎十四年¶
崔祐甫秉政素與迺友善㑹加郭子儀尚父以册禮久¶
廢至是復行之祐甫令兩省官撰册文未稱㫖召迺至¶
閣草之立就詞義典裁祐甫歎賞久之遂擢為給事中¶
請獨按鞫德宗時盧南史坐事貶信州司馬至郡准例¶
<pb:KR3k0049_WYG_031-80a>¶
得聼吏一人毎月請紙筆錢一千文刺史姚&KR0185;初奏以¶
為贜又劾南史買鈆燒黄丹德宗遺御史鄭楚相刑部¶
員外郎裴澥大理評事陳正儀充三司同往按鞫裴澥¶
獨奏曰臣按姚&KR0185;奏狀事非巨蠧上曰燒鈆何如澥曰¶
燒鈆為丹格令不禁今忽録此小事令三司使往恐逺¶
方聞之各懐憂懼臣堪任此行即請獨往德宗忻然曰¶
卿言是矣¶
諌厚山陵令狐峘大厯中改刑部員外郎德宗即位將¶
<pb:KR3k0049_WYG_031-80b>¶
厚奉元陵垣上疏諌畧曰臣讀漢書劉向傳見論王者¶
山陵之誠良史稱歎萬古芬芳詔荅曰朕頃議山陵心¶
方迷謬卿聞見該通識度𢎞逺深知不可形於至言非¶
惟中朕之病抑亦成朕之躬免朕獲不子之名皆卿之¶
力也敢不聞義而徙收之桑榆奉以始終期無失墜古¶
之遺直何以加焉¶
夣得杜牧嘗於宰執求小儀不遂請小秋又不遂嘗夢¶
人謂曰辭春不及秋昆脚與皆頭後果得比部員外¶
<pb:KR3k0049_WYG_031-81a>¶
　　工部尚書¶
冬官工部尚書周之冬官卿也(晏&KR0124;/要)尚書大司空亦曰¶
冬卿(白/帖)¶
爽鳩爽鳩氏司空也(左/)危東六星兩兩而北曰司空主¶
水金守之天下憂水(春秋元/命苞)¶
下理上和下理坤道上和乾光謂之司空(漢官/觧話)溝瀆壅¶
遏水為民害田廣不墾則責之司空(尚書/大傳)¶
主圡司空主圡不言圡而言空空尚主之况於實乎(白/虎)¶
<pb:KR3k0049_WYG_031-81b>¶
(通/)冬官司空掌邦事營城廓都邑立社稷宗廟造塋宅¶
器械監百工(環濟/要畧)¶
決九州禹為司空披九山通九澤決九州使各以其職¶
來貢地方五千里至于荒服(魚通/典畧)位當𤣥武之官職在¶
司空之任虞舜之代伯禹統其班周成之朝毛公處其¶
地(張鷟/集)宋以武公之諱改司空為司城楚改司空為莫¶
敖秦置御史大夫省司空(齊職/儀)禹長於地理水泉九州¶
得括象圖故堯以為司空(尚書刑/徳放)¶
<pb:KR3k0049_WYG_031-82a>¶
别五圡孔子中仕為中都宰二年定公以為司空乃别¶
五圡之性而物其所生之宜咸得厥所(家/語)¶
赤伏符王梁初為野王令世祖議選大司空而赤伏符¶
曰王梁主衞作𤣥武帝以野王衞之所徙(衛文君自濮/陽徙於野王)¶
𤣥武水神之名司空水圡之官也於是擢拜梁為大司¶
空(華嶠後/漢書)¶
司平晉宋以來有起部尚書陳沈衆為起部尚書后周¶
有冬官大司空卿掌五材九範之法隋有工部尚書因¶
<pb:KR3k0049_WYG_031-82b>¶
後周工部之名兼前代起部之職龍朔二年改工部尚¶
書司平太常伯侍郎為司平少常伯武后改為冬官(通/典)¶
名稱職長孫平字處均為工部尚書名為稱職時有人¶
告都督邴紹非毁朝廷為憒之者上怒將斬之平諌曰¶
川澤納汚所以成其深山岳藏疾所以就其大臣不勝¶
至願願陛下以山海之量茂寛裕之徳鄙誇曰不癡不¶
聾未堪作大家翁此言雖小可以喻大(隋/書)¶
兄弟代為閻立本顕慶中代兄立德為工部尚書兄弟¶
<pb:KR3k0049_WYG_031-83a>¶
相代為八座時人榮之總章元年以司平太常伯拜右¶
相(二/唐)時立本為右相姜恪為左相立本無他才識時以¶
善畫稱之恪嘗累為將軍立功塞外是嵗京師飢旱𢎞¶
文崇賢司成三館學生並放歸本貫當時為之語曰左¶
相宣威沙漠右相馳譽丹青三館學生放散五臺令史¶
明經(通/典)右相馳價丹(云/)明經以末使進身者可為烱戒¶
　(新/語)時人以千文為語曰左相(云/)丹青(舊/)于時左相(云/)¶
　丹青之嘲(唐/)事與工書無于立本事三書不同附之¶
<pb:KR3k0049_WYG_031-83b>¶
　　侍郎¶
有宰相望李栖筠字貝一為工部侍郎關中舊仰鄭租¶
二渠溉田而豪戚壅上㳺取磑利且百所奪農用十七¶
栖筠請皆撤毁嵗得租二百萬民頼其入魁然有宰相¶
望元載忌之(唐/書)¶
出使不辱胡証字啓中太和中以校檢工部尚書為回¶
鶻和親使舊制行人有私覿禮縣官不能具召富人子¶
納貲於使而命之官証請儉省費以絶鬻官之濫次漠¶
<pb:KR3k0049_WYG_031-84a>¶
南虜人欲屈脅之且言使者必易胡服又欲主便道疾¶
驅者証固不從以唐官儀自將訖不辱命還拜工部侍¶
郎証旅力絶人晉公裴度未顕時羸服私飲為武士所¶
窘証聞突入坐客上引觥三釂客皆失色因取鐵燈檠¶
摘枝葉櫟合其跗横膝上謂客曰我欲為酒令飲不釂¶
者以此擊之衆唯唯証一飲輙數升次授客客流離盤¶
杓不能盡証欲擊之諸惡少叩頭請去証悉驅出故時¶
人稱其俠(上/)¶
<pb:KR3k0049_WYG_031-84b>¶
判請㦸栁彧字幼文為屯田侍郎時制三品已上門皆¶
列㦸左僕射髙熲子𢎞德封應國公申牒請㦸彧判曰¶
僕射之子更不異居父之㦸槊已列門外尊有&KR0953;卑之¶
義子有避父之禮豈容外門既設内閤又施事竟不行¶
熲聞而歎伏(隋/書)通典云煬帝除侍字武德三年加中子¶
官故置侍郎郎中之間¶
　　郎中¶
能賦詩裴讓之字士禮吳見田郎中省中語曰能賦詩¶
<pb:KR3k0049_WYG_031-85a>¶
裴讓之與楊愔友善相遇則清談竟日愔毎云此人風¶
流警㧞斐文季為不亡矣梁使至常令讓之攝主客郎¶
(北/史)¶
宣撫之才沈扶為屯田郎中充山南道宣撫使至鄧州¶
奏内郷縣行布黄澗兩場倉督鄧琬等先主掌湖南江¶
西運到糙米至淅川縣於荒野中囤貯除支用外六千¶
九百四十九石裛爛成灰塵度支牒徵元掌所由自貞¶
元二年鄧琬父子兄弟至元孫相成二十八年前後禁¶
<pb:KR3k0049_WYG_031-85b>¶
死九人今琬孫及元孫見在枷禁勑曰如聞鹽鐵度支¶
兩使此&KR0124;極多其鄧琬等四人資産全賣納禁繫三代¶
庾死獄中實傷和氣鄧琬等並疎放天下州府監院如¶
此&KR0124;不得禁經三年已上速便疎理以聞議嘉扶有宣¶
撫之才(唐/書)¶
　　員外郎(六典六部主事隋煬初/置唐以後無事可見)¶
改令張文瓘遷水部員外郎時兄文琮為户部侍郎舊¶
制兄弟不許並居臺閣遂出為雲陽令(舊/唐)¶
<pb:KR3k0049_WYG_031-86a>¶
不数省中司門都官屯田虞部主客皆閒簡無事時諺¶
曰司門水部入省不數人角&KR0008;之戲有假作吏部令史¶
及虞部令史相見忽然俱到悶絶良久云冷熱相激(南/部)¶
　　諸郎¶
天官陳蕃上書云昔明帝公主為子求郎不許賜千萬¶
左右問之帝曰郎天官也以當叙德何可妄與人耶今¶
陛下以郎比一把菜臣以為反側也(汝南先/賢𫝊)¶
用第二人王坦之郎中少年時江彪為僕射領選擬之¶
<pb:KR3k0049_WYG_031-86b>¶
尚書郎人有詔王者王曰自過江來尚書郎正用第二¶
人何以擬我聞之而止(世/説)¶
兄弟同省故事叔父兄弟不許同省為郎然官格令不¶
載亦無正勑正觀二年韋叔謹除刑部員外郎三年&KR0330;¶
季武除庫部郎郎中太宗謂曰知卿兄弟近任尚書省¶
故授卿此官欲成一家之美無避稍屈資也其後同省¶
者甚多近日非特恩除拜即湏相回避也(通/典)¶
前行後行尚書郎自兩漢已後妙選其人唐武德貞觀¶
<pb:KR3k0049_WYG_031-87a>¶
已來尤重其職吏兵部為前行最為要劇自後行改入¶
皆為美選考功員外專掌試貢舉人員外郎之最望者¶
司門都門屯田虞水膳部主客皆在後行閒簡無事先¶
天中王上客為侍御史自以才望清雅妙當入省常望¶
前行忽除膳部員外郎㣲有悵惋吏部郎中張敬忠戲¶
詠之曰有意嫌兵部專心望考功誰知脚踜蹬却落省¶
&KR0008;東膳部在省中最東北隅故有此句(兩京/新記)¶
省官趙華旱擅髙名在官途五十年累經貶謫蹇躓備¶
<pb:KR3k0049_WYG_031-87b>¶
至而入仕三十年方霑省官身在郎署¶
　¶
　¶
　¶
　¶
　¶
　¶
　天中記卷三十一¶
