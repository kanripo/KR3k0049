# -*- mode: mandoku-view; -*-
#+TITLE: 天中記
#+DATE: 2015-08-24 23:32:43.072818
#+PROPERTY: ID KR3k0049
#+PROPERTY: BASEEDITION WYG    
#+PROPERTY: JUAN 卷六十
<pb:KR3k0049_WYG_060-1a>¶
欽定四庫全書¶
　天中記卷六十¶
　　　　　　　　　　　　　明　陳耀文　撰¶
　　麟¶
毛蟲之長毛蟲三百六十而麟為之長(家/語)¶
毛類之俊鳯為羽族之美麟為毛類之俊龜龍為介蟲¶
之長楩枏為衆材之最是物之貴也(任/子)¶
𤣥枵之獸麒麟者𤣥枵之獸隂之精也(鶡冠/子)¶
<pb:KR3k0049_WYG_060-1b>¶
禽獸之瑞麟有五采腹黄髙丈二金獸之瑞(京/房)¶
五行之精天宫五獸中有大角軒轅麒麟之信凡麟生於火游¶
於土故脩其母致其子五行之精也視明禮脩則麒麟臻(蔡邕/月令)¶
四靈之首麟鳯龜龍謂之四靈麟以為畜則獸不狘(禮/運)¶
景星㪚彩星㪚為麟(保乾/圖)¶
機星得機星得則麒麟生萬人夀(春秋運/斗樞)¶
仁獸麒麟者仁獸也牡曰麒牝曰麟不刳胎剖卵則至¶
麕身而牛尾狼項而一角黄色而馬足含仁而戴義音¶
<pb:KR3k0049_WYG_060-2a>¶
中鍾吕步中規矩不踐生蟲不折生草不食不義不飲¶
洿池不入坑穽不行羅網明王動静有儀則見牡鳴曰¶
逝聖牝鳴曰歸和春鳴曰扶幼夏鳴曰養綏(宋符/瑞志)□□¶
狼題肉角(博/雅)擇土而後踐位平然後處不羣居不旅行¶
紛兮其有質文也幽閒則循循如也動則有容儀(説/苑)¶
嘉祥麟王者嘉祥也食嘉禾之實飲珠玉之英(瑞應/圖)¶
一角麟一角明海内共一主也王者不刳胎不剖卵則¶
出於郊(春秋感/精符)一角獸者六合同歸則至(瑞應/圖)麟有角¶
<pb:KR3k0049_WYG_060-2b>¶
示有武有肉示不用(正/義)¶
好生古之王者其政好生惡殺麒麟在郊野(孫卿/子)恩至¶
蟲羽則麒麟至張網焚林則麒麟去(春秋/繁露)¶
在囿黄帝時麒麟在囿(中/候)黄帝之世以麟為畜(三五/世紀)¶
游田堯時麒麟在郊藪(唐/傳)唐虞之世麟鳯遊於田(孔叢/子)¶
步庭禹時鳯凰棲於木麒麟步於庭(吳越/春秋)¶
游苑成王時麒麟遊苑(宋/志)¶
木精蒼之滅也麟不榮也麟木精也宋均曰麟木精生¶
<pb:KR3k0049_WYG_060-3a>¶
水故曰隂木氣好土土黄木青故麟色青黄不榮謂見¶
絏也(孔演/圖)¶
走宗麟叔孫氏之車子曰鉏商樵於野而獲麟焉衆莫¶
之識以為不祥棄之五父之衢冉有告夫子曰麕身而¶
肉角豈天之妖乎夫子曰今何在吾將觀焉遂徃謂其¶
御高柴曰若求之言必其麟乎到視之果信言偃問曰¶
飛者宗鳯走者宗麟為其難致也敢問今見其誰應之¶
子曰天子布德將致太平則麟鳯龜龍先為之兆今宗¶
<pb:KR3k0049_WYG_060-3b>¶
周將滅天下無主孰為來哉遂泣曰予之於人猶麟之¶
於獸也麟出而死吾道窮矣乃歌曰唐虞世兮麟鳯遊¶
今非其時吾何求麟兮麟兮我心憂(孔叢/子)子貢問曰夫¶
子何泣爾麟之至為明王也出非其時而見害吾是以¶
傷焉(家/語)何敞云鸜鵒来巢昭公有乾侯之戹西狩獲麟¶
孔子有兩楹之殯(後本/傳)¶
五蹄終軍從武帝幸雍祀五畤獲白麟一角而五蹄時¶
又得竒木其枝旁出輒復合於木上上異此二物博謀¶
<pb:KR3k0049_WYG_060-4a>¶
羣臣軍上對曰野獸并角明同本也衆枝内附示無外¶
也殆將有觧編髪削左袵習冠𢃄要衣裳而蒙至化者¶
焉對奏上甚異之由是改元為元狩後數月越地及匃¶
奴諸王有率衆來降者時皆以軍言為中(本/傳)元狩元年¶
行幸雍獲白麟作白麟之歌曰朝隴首覽西垠雷電燎¶
獲白麟爰五趾顯黄德(禮樂/志)¶
九眞竒獸宣帝時神爵元年詔曰迺元康四年九真獻¶
竒獸晋灼曰漢註駒形麟色牛角仁而愛人西都賦九¶
<pb:KR3k0049_WYG_060-4b>¶
眞之麟¶
如麟昔人未見麟問嘗見者曰麟何類乎曰麟如麟也問¶
者曰若吾嘗見麟則不問子矣而云麟如麟寜可解哉¶
見者曰麟麕身牛尾鹿蹄馬背問者霍解(牟子理/惑論)¶
壽抱朴子曰麟壽三千嵗廣雅曰壽一千嵗¶
靈獸李巡曰麟瑞應獸名孫炎曰靈獸也論衡曰太平¶
之瑞也¶
獸聖夫鳯凰鳥之聖者也麒麟獸之聖者也五帝三王¶
<pb:KR3k0049_WYG_060-5a>¶
臯陶孔子人之聖也十二聖相各不同而欲以麞戴角¶
則謂之麒麟相與鳯凰象合者謂鳯凰如何(論衡/講瑞)¶
避害儒者説鳯凰麒麟仁聖禽也思慮深避害逺中國¶
有道則來無道則隱夫孔子見麟而自泣者據其見得¶
而死也使麟有知為聖王來時無聖王何為来哉思慮¶
深避害逺何故為魯所獲殺乎(上指/瑞)¶
不為瑞嗟乎鉏商一獲而周室衰孝武一獲而漢祚微¶
章帝何人而元和二三年間郡國上麟者五十一安帝¶
<pb:KR3k0049_WYG_060-5b>¶
延光亦且三見孝獻延康之元一年之間至十獻於郡¶
國石季龍開華林郡國上送蒼麟二八爰俾張司虞調¶
之以駕芝盖晉宋以降無代無有而孟蜀之邦乃至多¶
於大彘不知果何物耶(路/史)¶
禽不祥神龍見喪風雲之象也鳯凰來失尊戴之象也¶
麒麟出亡國土之象也觀我之義禽必不義也以彼為¶
祥禽必不祥也(譚子/化書)¶
五靈援神契曰德至鳥獸則麒麟臻是非有明王則五¶
<pb:KR3k0049_WYG_060-6a>¶
靈不至也(榖梁/䟽)哀十四年左傳服䖍注云視明禮修而¶
麟至思睿信立白虎擾言從義成則神龜在沼聽聰知¶
正而名山出龍貎恭體仁則鳯凰來儀(詩麟/趾序)¶
　　騶虞¶
義獸騶虞義獸也白虎黒文不食生物王者有至信之¶
德則應之(瑞應/圖)¶
珍獸林氏國有珍獸大似虎白質黒章尾長於身名曰¶
騶虞¶
<pb:KR3k0049_WYG_060-6b>¶
仁獸王者仁而不害則白虎見白虎者仁獸也虎而白¶
色縞身如雪無雜色嘯則風生(徵祥/記)¶
義獸白虎者義獸也一名騶虞王者德至禽獸澤洞幽¶
㝠則見(瑞應/圖)¶
騶虞贖罪文王拘羑里散宜生取怪獸尾倍於身獻紂¶
以贖其身名曰騶虞(尚書/大𫝊)紂囚文王閎夭之徒詣林氏¶
國求得騶虞獻之紂大悦乃釋之¶
般般司馬相如封禪書云囿騶虞之珍羣頌曰般般(漢/作)¶
<pb:KR3k0049_WYG_060-7a>¶
(股/)之獸樂我君囿白質黒章其儀可喜&KR0776;&KR0776;穆穆君子¶
之態(史作/能)盖聞其聲今視其來¶
南郡獲宣帝詔曰迺元康四年南郡獲白虎威鳯為寳¶
朕之不明震於珍物(漢/紀)昔文王應九尾狐而東夷歸周¶
武王獲白魚而諸侯同心周公受秬鬯而鬼方臣宣王¶
得白狼而夷狄賓今南郡獲白虎亦偃武興文之應也¶
(四子講/德論)¶
虎導宋元嘉二十五年白虎見蜀郡二赤虎導前二十¶
<pb:KR3k0049_WYG_060-7b>¶
六年白虎見南琅邪半陽山二虎随從(符瑞/志)¶
鹿隨王蜀永平三年五月騶虞見璧山有二鹿隨之(五/代)¶
(史/)¶
　　角端¶
解四夷語角端日行萬八千里又曉四夷之語聖王在¶
位明通方外幽逺之事則奉書而至(宋符/瑞志)¶
旄星之精元太祖提兵回回國與速不䚟追至印度國¶
鐵門闗侍衛見一獸高數百丈鹿形馬尾緑毛而角能¶
<pb:KR3k0049_WYG_060-8a>¶
為人言謂之曰此非帝世界汝主宜早還左右皆震懾¶
元主怪之以問耶律楚材對曰此獸名角端乃旄星之¶
精也日行萬八千里能解四夷語是惡殺之象今大軍¶
征西已四年盖上天惡殺遣之以告陛下也且此獸靈¶
異如鬼神不可犯也願承天心宥此數國人命元主即¶
日班師(元史輟耕録/癸辛雜志)¶
　　獬廌¶
性忠東北荒中有獸如牛一角毛青四足似熊見人鬭¶
<pb:KR3k0049_WYG_060-8b>¶
則觸不直聞人論則咋不正名曰獬豸一名任法獸故¶
立獄皆東北依所在也(神異/經)張華曰今御史法冠曰獬¶
豸¶
神遺獬廌似山牛一角古者决訟令觸不直古者神人¶
以廌遺黄帝帝曰何物何處曰食薦春夏處水澤秋冬¶
處松栢(説/文)御覽引秋冬處竹箭松筠¶
毛為帳堯時有獬廌緝其尾為帝帳(田求/子)¶
一角羊觟&KR1694;者一角之羊也性知有罪臯陶治獄其罪¶
<pb:KR3k0049_WYG_060-9a>¶
疑者令羊觸之有罪則觸無罪則不觸斯盖天生一角¶
聖獸助獄為騐故臯陶敬羊起坐事之(論/衡)¶
不學武后時侍御史侯思止本賣餅人以羅告人授五¶
品官高元禮呼為侯大曰上不次用人若言侯大不識¶
字即奏云獬廌獸亦不識字而能觸邪陛下用人安事¶
識字無何后問思止以對后大悦(舊/唐)¶
産神羊開元二十一年富平縣産一角神羊肉角當頂¶
白毛上捧識者以為獬豸(雜俎/舊唐)¶
<pb:KR3k0049_WYG_060-9b>¶
神羊獬廌神羊也(輿服/志)¶
　　獅¶
日走五百里虓獅子也(説/文)狻猊如虥猫食虎豹(爾/雅)狻猊¶
日走五百里郭璞曰獅子也(穆天/子傳)¶
毛羣之長獅子形似虎正黄有髯耏尾端茸毛大如斗¶
銅頭鐵額鉤爪鋸牙彌耳跪足目光如電聲吼如雷能¶
食虎豹外國之産毛羣之長也(東觀/漢記)¶
似麟無角章帝章和元年安息國遣人獻獅子形似麟¶
<pb:KR3k0049_WYG_060-10a>¶
而惟無角(後/漢)¶
雞犬無鳴吠後魏武帝伐冐頓經白狼逄獅子使人格¶
之殺傷甚衆王乃自率常從軍數百擊之獅子哮吼奮¶
起左右咸驚王忽見一物從林中出如狸起上王軍軛¶
師子將至此獸便跳起上獅子頭上即伏不敢起於是¶
遂殺之得師子一還來至洛陽三千里雞犬皆伏無鳴¶
吠(博物/志)¶
擊象梁伯玉説沙門釋僧吉云嘗從天竺欲向大嶺其¶
<pb:KR3k0049_WYG_060-10b>¶
間忽聞數十里外哮哮檻檻驚天怖地頃之但見百獸¶
率走伏地欲絶而四巨象虓焉而至以鼻卷泥自厚塗¶
數尺數數噴鼻隅立俄有獅子三頭見於山下直搏四¶
象崩血若濫泉巨樹草偃(宋炳擊/象圖序)¶
禦象宋宗慤字元幹隨檀和之伐林邑入象浦林邑王¶
范陽邁傾國來拒以具裝被象前後無際慤曰吾聞獅¶
子威服百獸乃制其形列陣以禦象果驚奔衆因潰散¶
遂克林邑收其異寳雜物不可勝計(宋/書)¶
<pb:KR3k0049_WYG_060-11a>¶
伏熊元魏波斯國獻獅子永安末始達京師莊帝謂侍¶
中李或曰朕聞虎見獅子必㐲可覔試之於是詔近山¶
郡縣捕虎以進鞏縣山陽并進二虎一豹見獅子悉瞑¶
目不敢仰視園中素有一盲熊性甚馴善帝令取試之¶
虞人牽盲熊至聞獅子氣驚怖跳踉曳鎖而起帝大笑¶
(伽藍/記)舊説獅子虎見之而伏豹見之而瞑羆見之而躍¶
黄白獅梁武帝時波斯獻生獅子帝問曰獅子有何色¶
劉顯曰黄獅子超不及白獅子超(南/史)¶
<pb:KR3k0049_WYG_060-11b>¶
畫獅顧光寳能畫建康陸溉患瘧經年光寳詣之遂命¶
筆以墨圖一獅子謂溉曰此出手便靈異可於戸外牓¶
之䖍誠祈禱溉如其言是夕中夜戶外有窸&KR0034;之聲良¶
乆乃不聞明日所畫獅子口中臆前有血淋漓及於戸¶
外皆有㸃焉溉病遂愈時人異之(歴朝家/怪録)蒲延昌者孟¶
蜀廣政中進畫授翰林待詔時福感寺禮塔院僧模寫¶
宋展於䖍獅子於壁延昌一見曰但得其様未得其筆¶
耳遂畫獅子一圖獻于蜀王昭逺公有嬖妾患痁是日¶
<pb:KR3k0049_WYG_060-12a>¶
懸於臥内其疾頓減王乃召而問其神異延昌云宋展¶
氏子䖍於金陵延祚寺佛殿之内畫此二獅子患人因¶
坐壁下或有愈者梁昭明太子偶患風恙御醫無減吳¶
興太守張僧繇模此二獅子宻懸寢堂之内應夕而愈¶
故題曰辟邪有此神驗乆矣(益州名/畫録)¶
獸王蒲州沙門寳澄初于蒲坂普濟寺創營大像百丈¶
未成而卒道積修建十年雕裝始就初積受請之夕夜¶
夢崖傍見二獅子於大象側連吐明珠相續不絶既寤¶
<pb:KR3k0049_WYG_060-12b>¶
惟曰獸王自在則見法流無滯寳珠自湧又喻財施不¶
窮㝠運潛開功成斯去即命工匠圖夢所見於彌勒大¶
像前(㝠報/記)¶
停獻中宗時有大石國使請獻獅子姚璹上疏諫曰獅¶
子猛獸唯止食肉逺從碎葉以至神都肉既難得極為¶
勞費陛下以百姓為心慮一物有失鷹犬不畜漁獵總¶
停運不殺以闡大慈垂好生以敷至德凡在翾飛蠢動¶
莫不感荷仁恩豈容自菲薄於身而厚資給於獸求之¶
<pb:KR3k0049_WYG_060-13a>¶
至理必不然乎疏奏遽停來使(舊/唐)¶
獅子王客有問於浮休子曰來俊臣之徒何如對曰昔¶
有獅子王於深山攫一豺將食之豺曰請為王送二鹿¶
以自贖獅子王喜周年之後無可送者王曰汝殺衆生¶
亦已多今次到汝汝其圖之豺黙無對遂齚殺之俊臣¶
之輩何異豺也未幾俊臣之徒皆遇禍(浮休/子)¶
近井哮吼開元末西國獻獅子至安西道中繫於驛樹¶
近井獅子哮吼若不自安俄頃風雨大至有龍出井而¶
<pb:KR3k0049_WYG_060-13b>¶
去(國史/補)¶
尾辟蠅蚋集賢校理張希復言舊有獅子尾拂夏月蠅¶
蚋不敢集其上(酉陽/雜俎)¶
吹毛元朝大㑹羣臣盡出諸獸於萬嵗山若虎豹熊象¶
之屬一一置列訖然獅子至身才短小絶類人家所畜¶
金毛猱狗諸獸見之畏懼俯伏不敢仰視及各飼以雞¶
鴨野味之類諸獸不免以爪按定用舌去其毛羽惟獅¶
子則以掌擎而吹之毛羽紛然脱落此其所以異於諸¶
<pb:KR3k0049_WYG_060-14a>¶
獸也(輟耕/録)¶
溺虎元時有貢獅子者首類虎身如狗青黒色宫中以¶
為不類所畫者疑非眞其使牽入虎牢皆俯首帖耳不¶
敢動獅子遂溺於虎之首虎亦莫敢動也乃知為眞獅¶
子(癸辛/雜志)¶
畏鉤㦸獅子五色而食虎於巨山之岫一噬而百人仆¶
惟畏鈎㦸(束晳發/䝉記)¶
筋能絶絃釋氏書言獅子筋為絃鼔之衆絃皆絶西域¶
<pb:KR3k0049_WYG_060-14b>¶
有黒獅子棒獅子舊説蘇合香獅子糞也(酉陽/雜俎)¶
西海聚窟洲在西海中艮方之地地方三千里北接崑¶
崙二十六萬里有獅子辟邪巨齒天鹿長牙銅頭鐵額¶
之獸(十洲/記)¶
吼譬如大獅子吼小獅子聞悉皆勇健一切禽獸逺避¶
竄伏(新華/嚴)僧伽彼或似多此云獅子僧伽梁云小師子¶
(翻譯/名義)¶
　　象¶
<pb:KR3k0049_WYG_060-15a>¶
摇光星散摇光之星散而為象(運斗/樞)¶
希見人希見生象也而得死象之骨按其圖以想其生¶
也故諸人之所以意想者皆謂之象也(韓子/解老)¶
豫象之大者曰豫賈侍中云不害於物¶
白象神靈滋液百寳為用則白象至(援神/契)王者自養有¶
道則白象至負不死藥來(瑞應/圖)¶
梁山南方之美者有梁山之犀象焉(爾/雅)¶
象耕舜𦵏蒼梧下有羣象常為之耕禹葬㑹稽祠下有¶
<pb:KR3k0049_WYG_060-15b>¶
羣象耕田(帝王/世紀)¶
至味伊尹説湯以至味曰肉之美者腥腥之脣旄象之¶
約(吕本/味)¶
駕白象仙人王子喬駕白象游於髙安之荷山其象化¶
為石山中有池多紅蓮(豫章/記)¶
焚身晉范宣子為政子産寓書於子西以告宣子曰長¶
國家者非無賄之患而無令名之難象有齒以焚其身¶
賄也(襄二/十四)¶
<pb:KR3k0049_WYG_060-16a>¶
燧尾吳伐楚鍼尹固與王同舟王使執燧象奔吳師杜¶
預曰燒燧火繫象尾吳師驚却之(左定/四)¶
久識舊説象性乆識見其子皮必泣一枚重千斤(酉陽/雜俎)¶
莊周婦死而歌曰通性命者以卑及尊死生不悼周不¶
可論也夫象見子皮無逺近必泣周何忍哉(莊子萬/機論)¶
牙為火籠漢制天子以象牙為火籠(西京/雜記)¶
獻馴象武帝時南海獻馴象成帝咸康六年林邑王獻¶
象一能拜跪(漢/書)¶
<pb:KR3k0049_WYG_060-16b>¶
象莊河南府有象莊舊傳漢時西域僧以象䭾經至洛¶
陽化為石今石象猶存(山川/紀異)¶
舟稱孫權遣使詣闕獻馴象二頭魏太祖欲知其斤重¶
咸莫能出其理時鄧王沖尚幼乃曰置象大船刻其所¶
至稱物以載之可知也太祖大悦即施行焉(江表/傳)¶
作樂舞象賀齊還新都孫權出祖道作樂舞象權謂齊¶
曰今定天下都中國使殊俗貢珍狡獸率舞非君而誰¶
(吳/書)¶
<pb:KR3k0049_WYG_060-17a>¶
手頓象鼻魏文帝時南越獻白象子在帝前任成王曹¶
彰手頓其鼻象伏不動(拾遺/記)¶
傷人伏罪晉時南越致馴象於臯澤中養之為作車黄¶
門鼔吹數十人令越人騎之每正朝大㑹皆入充庭帝¶
行則以象車導引以試橋梁後象以鼻擊害人有司祝¶
之而殺象象垂鼻泣血流地不敢動自後朝議以象無¶
益於事悉送還越(晋諸/公賛)¶
夢會稽張茂嘗夢大象以問萬推曰君當為大郡而不¶
<pb:KR3k0049_WYG_060-17b>¶
能善終夫象者大獸取其音獸者守也象以齒焚其身¶
後必為人所殺茂永昌中為吳興太守値王敦問鼎執¶
正不移敦遣沈充殺之而取其郡(異/苑)¶
大客始興郡陽山縣人行田忽遇一象以鼻卷之遥入¶
深山見一象脚有巨刺此人牽挽得出病者即起載入¶
入一紆絀地以鼻掘出數條長牙送還本處本境苗稼¶
常為象所困其象俗呼大客因語曰我田稼在此恒為¶
大客所犯若念我者勿見侵便覺躑躅如有馴觧於是¶
<pb:KR3k0049_WYG_060-18a>¶
一家業絶無其患(上/)¶
自格宋沈攸之為荆州刺史時有象三頭至江陵城北¶
數里攸之自出格殺之(南/史)¶
壞牆元魏永平二年乾羅國胡王獻白象背施五彩屏¶
風七寳坐牀容數人眞是異物常養象於乘黄曹象嘗¶
壞屋敗牆走出於外逄樹即拔遇牆即倒百姓驚怖奔¶
走交馳太后令徙於永橋南道象坊(伽藍/記)¶
束刃於鼻周軍通江陵梁人出戰梁以二象被之以甲¶
<pb:KR3k0049_WYG_060-18b>¶
束刃於鼻令崑崙奴馭之周軍使衆射之象反走(三國/典略)¶
掘坑陷象隋文帝遣大將軍劉方等擊林邑其王梵志¶
乘巨象而戰方軍不利方乃多掘小坑草覆其上因以¶
兵挑之方與戰偽北梵志逐之其象陷軍遂亂方大破¶
之志棄城走方入其郡獲其廟主十八枚皆鑄金為之¶
盖其國十有八世(北/史)¶
四牙五足髙宗時周澄國遣使上表云訶伽國有白象¶
首垂四牙身運五足象之所在其土必豐既有威靈又¶
<pb:KR3k0049_WYG_060-19a>¶
弭災患力兼十象强制百獸以水洗牙飲之愈疾請發¶
兵迎取以獻之上謂侍臣曰夫作法於儉其弊猶奢誰¶
能制之故聖人越席以昭儉茅茨以誡奢書云珍禽竒¶
獸不育於國知無益之源不可不遏朕安用其象令其¶
逺獻乃勞其使而遣之(唐/書)¶
舞象明皇每賜酺御樓引大象犀牛或拜或舞動中音¶
律及西幸蜀禄山驅掠舞象舞馬盡入洛陽一日大設¶
聲樂出幽燕戎王畨胡酋長多未之見因出象紿之曰¶
<pb:KR3k0049_WYG_060-19b>¶
此自南海奔至以吾有天命雖異類必拜舞左右教之¶
象皆瞪目憤怒略無拜舞者禄山慙怒盡坑殺之(明皇/雜録)¶
放馴自永徽以來文單國累獻馴象凡三十有二皆拳¶
於禁中頗有善舞者以偹元㑹充庭之飾及德宗即位¶
曰王者不尚異物不貴難得之貨今官用費而物性不¶
得非宜也悉放於荆山之陽(舊/書)宏詞獨孤綬所司試馴¶
象賦及其本上上吟其句曰化之式孚則必受乎來人¶
物或違性斯用感於至仁上以綬為知去就故特書第¶
<pb:KR3k0049_WYG_060-20a>¶
三先是代宗朝越人獻象三十有二上悉放之於山之¶
南而綬不辱其受獻不傷其放棄故賞其知去就焉(杜/陽)¶
(編/)又云返諸林邑之野歸爾梁山之隅時在寢兵豈嬰¶
乎燧尾上惟賤賄寧惜乎焚軀¶
象膽宋淳化中上苑一象斃太宗命取膽不獲徐鉉曰¶
當在前左足果得之問其故鉉曰象膽隨四時在足今¶
方春故知之(類/苑)¶
龍象龍象六十嵗骨方足今荆地象色黒兩牙江猪也¶
<pb:KR3k0049_WYG_060-20b>¶
象膽隨四時在四腿春在前左夏在前右如無定體也¶
鼻端有爪可拾針肉有十二般唯鼻是其本肉陶貞白¶
言夏月合藥宜置牙於藥傍南人言象尤惡犬聲獵者¶
裹糧登髙樹構熊巢伺之有羣象過則為犬聲悉舉鼻¶
吼呌循守不復去或經五六日困倒則下潛刺殺之耳¶
穴薄如鼔皮一刺而斃胷前小横骨灰之酒服令人能¶
浮水出没食其肉令人體重¶
紅牙廣之屬郡潮循州多野象牙小而紅最堪作笏潮¶
<pb:KR3k0049_WYG_060-21a>¶
循人或捕得象争食其鼻云肥脆偏堪作炙或云象膽¶
不附肝隨月轉在腿肉楚越之間象皆青黒唯西方拂¶
林大食國即多白象劉恂有親表曾奉使雲南彼中豪¶
族各家養象負重致逺如中夏之畜牛馬者蠻王宴漢¶
使於百花樓帳前入舞象曲動樂作優倡齊入象以金¶
羈絡首錦繡垂身隨拍騰蹋動頭摇尾皆合節奏(嶺表/録異)¶
知人曲直安南有象能知人曲直有鬬訟者行立而齅¶
之有理者即過負心者以鼻捲之擲空中數丈以牙接¶
<pb:KR3k0049_WYG_060-21b>¶
之應時碎矣莫敢競者(朝野/僉載)¶
供牡環王國野象成羣一牡管牝三十餘牝者牙纔二¶
尺迭供牡者水草臥則環守牝象死共挖地埋之號吼¶
移時方散又國人養馴者可令代樵(酉/陽)¶
哀雌昔人南貢四象各有雄雌其一雌死於九貢至南¶
海百有餘曰其雄泥土著身獨不飲酒食肉長史問其¶
所以輒流涕焉(博物/志)象被傷則羣黨相扶將去則向南¶
跪拜鳴三匝以木覆之(寰宇/記)¶
<pb:KR3k0049_WYG_060-22a>¶
象死首南向林邑人殺象象怒布陣以鬭人人登樹取¶
衣掛樹枝縁它樹而走象見衣以為人存以鼻汲水灌¶
樹且枝倒不見人怒踏碎其衣而去象病首必向南而¶
死肉麄連皮煑易熟牙笋足掌肉稍佳(安南/志)¶
跪象自咎驃國王宫有巨白象高百尺訟者焚香跽象¶
前自思是非而退有災疫王亦對象跽自咎(唐/書)其王近¶
適則舁以金繩牀逺適則乘象(舊/唐)¶
踐罪南蠻環王衛兵五千戰乘象率象千馬四百分前¶
<pb:KR3k0049_WYG_060-22b>¶
後不設刑有罪者使象踐之(舊/唐)¶
藏牙象牙長一丈餘脱其牙則深藏之削木代之可得¶
不爾窮其主得乃已(南越/志)俗傳象牙嵗脱猶愛惜之掘¶
地而藏之人欲取當作假牙潛徃易之覺則不藏(異物/志)¶
乳象三嵗一乳(説/文)古訓言象孕子五嵗始生(酉/陽)¶
性妒禱過之山多象注性妒不畜滛子(山/經)¶
牙生理什氏書言象牙生理必因雷聲(酉/陽)¶
山性發象耳中有油出謂之山性發徃徃奔逸傷人牧¶
<pb:KR3k0049_WYG_060-23a>¶
者視象耳有油出則多以索縻之(孔平仲/談苑)¶
模象僧順法師三破論云或有三盲模象得象耳者争¶
云象如簸箕得象鼻者争云象如舂杵雖獲象一方終¶
不得全象之實説泥洹是死眞模象之一盲矣(𢎞明/集)¶
青象凡象白者西天有之又供御陀國有青象皆中夏¶
所無也(北户/録)¶
象鞋鄭文振潮陽人言象為南方之患土人苦之不問¶
蔬穀守之稍不至踐食之立盡性嗜酒聞酒香輒破屋¶
<pb:KR3k0049_WYG_060-23b>¶
壁入飲之人皆於其來處架高木若望火樓然常有人¶
知象獨畏煙火先用長竿接茅把於其杪望見其來共¶
然火把持竿以指之即去隨之三數里方敢回恐其復¶
來也眼惡蠅蚋有日色則不出羣行者猶庶幾其獨行¶
者最喜傷人盖勢孤恐人害之也土人懸巨木設機壓¶
之能殺惟象鞋者用厚木當中鑿深竅方容其足中植¶
大錐其末上向竅之外周回浚鑿之如今之唾盂而加¶
峻密密埋於其徃來之所以草覆之倘投足木上必滑¶
<pb:KR3k0049_WYG_060-24a>¶
下竅中其既著錐洞貫其足不能自拔即仆負其痛不¶
能食展轉謂之著鞋然猶能以牙傷人人未敢近數日¶
後稍困則衆鎗攢殺之而分其肉留其皮趂濕切作條¶
絣乾連枷等用自潮陽來必經由䕫江嶺此處最多先¶
使人行前探之或遇其大羣有候數日不去不敢行者¶
監司巡歴則其保甲鳴邏鼔趕逐之頑然若無聞也必¶
俟其自散去乃敢過(宋莘視/聽抄)¶
明罪燕京昔有一雄象甚大凡傷死數人官使殺之不¶
<pb:KR3k0049_WYG_060-24b>¶
得已乃明其罪象遂帖耳就殺凡得象油四十八大甕¶
(癸辛/雜志)¶
獻佛牙有一僧行遇羣象上樹避之象隨倒樹負之至¶
林中有一病象足瘡而臥引沙門手至所苦處乃竹刺¶
沙門為拔去之裂裳與裹俄頃一象持金函授病象病¶
象轉授沙門發視之乃佛牙也(西域/記)¶
伽郍梁禪法師云象一名伽郍(北戸/録)或那先(翻/譯)¶
讃象之為獸形體特詭身倍數牛目不踰豕鼻為口役¶
<pb:KR3k0049_WYG_060-25a>¶
望頭若尾馴良承教聽言則跪素牙玉潔載籍所美服¶
重致逺形如丘徙(南州異/物志)¶
　　犀¶
食棘禱過之山多犀兕注云犀形似水牛猪頭庳脚脚¶
似象有三蹄大腹黑色三角一在頂上一在額上一在¶
鼻上在鼻上者小而不墮食角也好噉棘口中常洒血¶
沫(山/經)犀出九德縣其毛如豕蹄有三甲頭如馬有三角¶
鼻上角短額上頭上角長(劉欣明/交州記)山犀二角以額上者¶
<pb:KR3k0049_WYG_060-25b>¶
勝(本/草)犀體兼五種肉舌有棘常食草木棘刺不食棘葉¶
也(異物/志)¶
駭雞太公使南宫适至義渠得駭雞犀以獻紂(韓/詩)楚王¶
獻駭雞犀為上瑞(國/策)¶
文犀武帝時吠勒國貢文犀四頭狀如水犀角表有光¶
因名明犀置暗中有光影亦曰影犀織以為簟如錦綺¶
之文(洞𠖇/記)¶
黄攴元始二年黄攴國獻犀牛應劭曰黄攴在日南之¶
<pb:KR3k0049_WYG_060-26a>¶
南去京師三萬里(平/紀)¶
白犀章帝元和元年曰南獻白雉白犀(東觀/漢記)¶
除凶西南夷土有異犀三角夜行如大炬火照數千步¶
或時解脱則藏於深密之處不欲令人見之王者貴其¶
異以為簪能消除凶逆(梁祚魏/國統)¶
犀纛東海蔣潛嘗至不其縣見林下踣一屍已臭爛烏¶
來食之輒見一小兒長三尺許來驅烏烏乃起如此非¶
一潛異之乃就看之見死人頭上著通天犀導價數萬¶
<pb:KR3k0049_WYG_060-26b>¶
錢乃拔取之既去衆烏争集無復驅者潛後以此導上¶
晉武陵王王薨以襯衆僧王武剛以九萬錢買之後落¶
禇太宰處禇以餉齊故丞相豫章王王死後内人江夫¶
人遂斷以為釵每夜輒見一兒繞牀頭啼呌云何為見¶
屠割必當相報終不獨受枉酷江夫人惡之月餘遂薨¶
(續齊/諧記)兼名苑云宋岑獲通犀賣與廬陵王義眞又元康¶
末婦以犀角為斧鉞戈㦸戴之用也(北户/注)¶
辟寒犀開元元年冬至交趾國進犀角一株色如金使¶
<pb:KR3k0049_WYG_060-27a>¶
者請以金盤置放殿中温然煖氣襲人上問其故使者¶
對曰此辟寒犀也(開元/遺事)¶
水犀匣貴妃紅漆屏風以玳瑁水犀為匣(外/傳)¶
馴犀唐德宗貞元十二年南海獻馴犀詔納苑中至十¶
二年冬大寒馴犀死(英/華)¶
夜明犀敬宗寳厯元年南昌國進夜明犀其狀類通天¶
夜則光明可照百步覆繒千重終不能掩其輝煥上令¶
解為腰帶每逰獵夜則不施蠟炬有如晝日(杜陽/編)¶
<pb:KR3k0049_WYG_060-27b>¶
辟暑犀文宗延學士於内庭李訓講周易時方盛夏上¶
命取水玉腰𢃄及辟暑犀以賜之¶
響犀文宗時宫人沈那翹吳元濟之妓女進白玉方響¶
光明皎潔可照十數步玉犀槌即響犀也凡物有聲乃¶
響應其中焉¶
䨇龍犀大中初女蠻貢䨇龍犀有二龍鱗鬛爪牙悉備¶
牀若拏攫¶
放還仁宗時山南西道觀察使奏渠州犀牛見差官押¶
<pb:KR3k0049_WYG_060-28a>¶
赴闕庭既至牽入内殿閲之仍於月華門外宣示百寮¶
上慮傷物性命中使押還本道復放於渠州之野(東觀/奏記)¶
蠲忿犀懿宗同昌公主出降𢃄蠲忿犀其犀圓如彈丸¶
入土不朽爛𢃄之令人蠲忿怒(杜/陽)¶
臥魚楊収女適裴坦長子嫁資豐厚坦尚儉聞之不樂¶
一日夫人至新婦院臺上觀果楪乃臥魚犀遽令撤之¶
(北夢/瑣言)¶
雲龍形占城國用顯德中貢方物有雲龍形通犀𢃄菩¶
<pb:KR3k0049_WYG_060-28b>¶
薩石¶
雲鶴水犀錢武肅王時有獻雲鶴水犀𢃄者武肅登碧¶
波亭命許彦方係𢃄試水水開七尺許¶
辟塵李司封宗易嘗言石駙馬保吉知陳州其州廨一¶
皆新之每毁舊屋則坐於下風塵自分去人皆驚怪之¶
盖其所服辟塵犀也(本/草)辟塵犀為婦簪梳塵不著髪(嶺/表)¶
(誌/異)¶
試毒通天犀有白理如線者以盛米置羣雞中雞欲徃¶
<pb:KR3k0049_WYG_060-29a>¶
啄未至輒驚却故南人名為駭雞也得其角一尺以上¶
刻為魚而衘以入水水常為開方三尺可得氣息水中¶
以其角為义導者得煑毒藥為湯以此义導攪之皆生¶
白沫無復毒物則無沫起也通天犀所以能殺毒者為¶
物食百草之毒及衆木棘嵗一觧角藏於山中人以木¶
如其角代之犀不覺後年輒復觧(抱朴/子)通犀置大霧重¶
露下終不霑濡又堪辨毒藥酒藥酒生沫或中毒箭刺¶
於瘡中立愈盖犀食百毒棘刺故也(北戸/録注)海中出離水¶
<pb:KR3k0049_WYG_060-29b>¶
犀似牛其出入有光水為之開(南越/志)¶
惡影犀之通天者必惡影常飲濁水當其溺時人趂不¶
復移足角之理形似百物或云犀角通者是其病然其¶
理有倒插正插腰鼔插倒者一半已下通正者一半已¶
上通腰鼔者中斷不通故波斯謂牙為白暗犀為黑暗¶
醫人吳士臯常職於南海郡見舶主説本國取犀先於¶
山路多植木如徂栻云犀前脚直常倚木而息木木爛¶
折則不能起犀牛一名奴角有鴆處必有犀也犀三角¶
<pb:KR3k0049_WYG_060-30a>¶
一孔劉孝標言犀墮角埋之以假角易之(酉/陽)王燦遊海¶
賦云羣犀代角巨象解齒¶
棘開林邑國記曰犀行過叢林不通便開口露齒前向¶
直指棘林自開¶
火炬犀有特神者角有光耀白日視之如角夜暗之中¶
理皆粹然光由中出望如火炬欲知此角神異置之草¶
野飛鳥走獸過皆驚(萬震南州/異物志)¶
雞昧白犀角之好者稱雞昧白(廣/志)¶
<pb:KR3k0049_WYG_060-30b>¶
墮羅犀墮和國多美犀世謂墮和羅犀(唐/書)犀中最大者¶
墮和犀一株有重七八斤者云是枯犀額角其花多作¶
撒豆斑色深者堪𢃄胯斑散而色淺者即拍為盤楪器¶
皿之類(嶺表/録異)¶
雲龍周顯德五年占城王釋利因德漫遣其臣莆訶散¶
貢方物有雲龍形通犀𢃄菩薩石(宋/史)¶
　　兕¶
為鎧兕如野牛青皮堅厚可以為鎧(説/文)嶓冢之山獸多¶
<pb:KR3k0049_WYG_060-31a>¶
犀兕禱過之山其下多犀兕注兕似水牛青色一角重¶
三十斤(山/經)兕有一角長三尺餘形似馬鞭柄(交州/記)¶
雌陳藏器云兕是犀之雌者而形不同(本/草)¶
蒼兕武王東伐師行師尚父左杖黄鉞右把白旄以誓¶
曰蒼兕蒼兕總爾衆庶與尔舟楫後至者斬遂至盟津(齊/世)¶
(家/)太師尚父為周司馬將師伐紂至孟津之上杖鉞把¶
旄號其衆曰蒼兕蒼兕夫蒼兕水中之獸也善覆人船¶
因神以化令汝急渡不急渡蒼兕害汝河中有此異物¶
<pb:KR3k0049_WYG_060-31b>¶
時出浮揚一身九頭人惡畏之未必能覆舟也(論/衡)邢子¶
才文蒼雉奉職靈鼉自梁(索隐云本兕/或作蒼雉)¶
殪兕徒林平公射鴳不死使豎襄搏之失公怒拘將殺¶
之叔向聞之夕君告之叔向曰君必殺之昔吾先君唐¶
叔射兕於徒林殪以為太甲以封於晉今君嗣吾先君¶
唐叔射鴳不死搏之不得是揚吾君之耻者也君其必¶
速殺之勿令逺聞君忸怩顔乃趣赦之(晉/語)¶
射隨兕荆莊哀王獵於雲夢射隨兕中之申公子培劫¶
<pb:KR3k0049_WYG_060-32a>¶
王而奪之王以為不敬命立誅之左右諫乃止未三月¶
子培死荆興師戰於兩棠大勝晉師而賞有功者申公¶
子培之弟進請賞於軍旅曰臣兄與有功於車下也王¶
曰何謂也對曰臣之兄嘗讀故記曰殺隨犀者不出三¶
月是以臣之兄驚懼而争之故欲王持千嵗之壽也伏¶
罪而死王令人發視秘府而視之於故記果有乃厚賞¶
之(吕覽説苑/作射科雉)¶
狂兕楚王遊於雲夢結駟千乘旌旗蔽天野火之起也¶
<pb:KR3k0049_WYG_060-32b>¶
若雲霓兕虎嘷之聲若雷霆有狂兕䍧車依輪而至王¶
引弓而射之一發而殪王抽旃旄而抑兕首仰天而嘆¶
曰樂矣今日之遊也寡人萬嵗千秋之後誰與樂此矣¶
(趙/策)招魂云與王趨夢兮課後先君王親發兮憚青兕¶
有域夫兕虎有域動静有時避其域省其時則免其兕¶
虎之害也¶
壯獸兕惟壯獸似牛青黑力無不傾自焚以革皮充武¶
備角助文德(山經/圖賛)¶
<pb:KR3k0049_WYG_060-33a>¶
　　熊¶
熊蟄熊能攀援上髙樹見人則顚倒投地而下冬入穴¶
而蟄始春而出(詩/義)¶
子路熊獸藏於山穴穴裏不得見穢及傷殘則合穴自¶
死又有居大樹孔中東土呼熊為子路以物擊樹云子¶
路可起於是便下不呼則不動也(述異/記)¶
五百嵗玉策記稱熊壽五百嵗五百嵗則能化為狐狸¶
(抱朴/子)¶
<pb:KR3k0049_WYG_060-33b>¶
熊膽熊膽春在首夏在腹秋在左足冬在右足(酉/陽)¶
赤熊神靈滋液百珍寳用則赤熊見赤熊見則奸宄自¶
逺(援神/契)¶
黄熊周文王拘於羑里散宜生得黄熊獻紂免西伯之¶
難(六/韜)成王時東胡獻黄熊(周書/王㑹)¶
青熊成王時不屠國進青熊(周/書)¶
黄熊入寢鄭子産聘於晉晉侯有疾韓宣子逆客私焉¶
曰寡君寢疾於今三月矣竝走羣望有加而無瘳今夢¶
<pb:KR3k0049_WYG_060-34a>¶
黄熊入於寢門其何厲鬼也對曰以君之明子為大政¶
其何厲之有昔堯殛鯀於羽山其神化為黄熊以入於¶
羽淵實為夏郊三代祀之晉為盟主其或者未之祀也¶
乎韓子祀夏郊晉侯有間(昭/七)¶
赤熊窺屏晋平公夢見赤熊窺屏惡之而有疾使問子¶
産子産曰昔共工之御曰浮遊既敗於顓頊自没深淮¶
之淵其色赤其言善笑其行善顧其狀如熊常為天下¶
祟見之堂則王天下者死見堂下則邦人駭見門近臣¶
<pb:KR3k0049_WYG_060-34b>¶
憂見庭則無傷窺君之屏病而無傷祭顓頊共工則瘳¶
公如其言而疾間(瑣/語)¶
射熊晉平公夢見知人五日寤而曰我之帝所見一熊¶
欲援我帝命我射之中熊熊死又有一羆來又射之中¶
羆羆死帝甚喜賜我二笥後有當道者曰帝令主君㓕¶
二卿熊與羆皆其祖也忽不見(史/記)¶
熊皮蔽泥漢武時貳師得天馬帝以玫瑰石為鞍鏤以¶
金銀鍮石以綠地五色錦為蔽泥後稍以熊羆毛有綠¶
<pb:KR3k0049_WYG_060-35a>¶
光皆可二尺者直百金卓王孫有百餘雙詔使獻二十¶
枚(西京/雜記)¶
入宫兆亡昭帝時昌邑王賀聞人聲曰熊視而見大熊¶
左右莫見以問莭中令龔遂遂曰熊山野之獸而來入¶
宫室王獨見之此天戒大王恐宫室將空危亡象也賀¶
不改寤後卒失國(漢五/行志)¶
綠熊席趙飛燕女弟居昭陽殿玉牀白象牙簟綠熊席¶
席毛長二尺餘人眠而擁毛自蔽望之不能見坐則没¶
<pb:KR3k0049_WYG_060-35b>¶
膝其中雜熏爐香一坐此席餘香百日不歇(西京/雜記)¶
當熊元帝馮昭儀上幸虎圈鬭獸後宫皆坐熊出圈攀¶
檻欲上殿昭儀乃當熊而立及左右格殺熊上問人情¶
驚懼汝何故前當昭儀對曰夫猛獸得人而止妾恐熊¶
至御座故身當之耳帝嗟嘆以此陪敬重之(漢/書)¶
米飴無益咸和七年左右啟以米飴熊上曰此無益而¶
費於穀且是惡獸所不宜畜使遣打殺以肉賜左右直¶
人(建武/故事)¶
<pb:KR3k0049_WYG_060-36a>¶
白熊元嘉二十年白熊見新安歙縣太守到元度以獻¶
(宋/書)¶
烏熊南蠻東謝蠻貞觀三年其酋元深入朝冠烏熊皮¶
天鐵熊高宗時加(一曰/伽)毗葉國獻天鐵熊擒白象師子¶
置櫃中寧王嘗獵於鄠縣界草中得一櫃發之乃一少¶
女也自言姓莫氏莊居昨夜遇賊却某至此賊中二人¶
是僧王命載以后乘時方獲一生熊置櫃中如舊鎖之¶
時上方求極色王以莫氏衣冠子女即日表上之具其¶
<pb:KR3k0049_WYG_060-36b>¶
所由上令充才人經三日京兆奏鄠縣食店有僧賃店¶
作法事惟舁一櫃入店中夜久腷膞有聲店戸人怪日¶
出不啓門撤戸視之有熊衘人走出二僧已死體骨悉¶
露上覽之大笑書報寧王曰寧哥大能處置此僧(酉/陽)¶
能火紹興己酉永嘉火災前日有熊自南溪至江渡於¶
城下初不懼人命獵士射之悴謂趙允蹈曰熊於字為¶
能火宜愼火燭趙笑以為不然果延燒官民舍十七八¶
獨州治存焉(陶朱/新録)¶
<pb:KR3k0049_WYG_060-37a>¶
熊白埤雅云熊當心白脂如玉俗呼熊白好舉木引氣¶
謂之熊經莊子熊經烏伸是也¶
熊館熊於山中行數十里悉有跲伏之所必在石嵓枯¶
木中山民謂之熊館唯虎出百里外則迷所出道路(墨/客)¶
(揮/犀)¶
不食鹽熊食少許鹽即宛轉而死胡孫亦然(瑣碎/録)¶
熊掌熊方冬唯自䑛其掌故其掌特美烹之難熟晉靈¶
公殺宰夫之胹熊蹯不熟者而楚成見圍請食熊蹯而¶
<pb:KR3k0049_WYG_060-37b>¶
死以其難熟冀於外救也(爾/雅)¶
不熟桀王天下酒濁而殺厨人紂王天下熊蹯不熟而¶
殺厨人(墨/子)¶
　　羆¶
拔樹羆如熊黃白文(爾/雅)注曰羆似熊而長頭似馬有髮¶
高脚猛憨多力能拔樹木闗西呼曰貑羆陸璣曰有黄¶
羆赤羆大於熊其脂如熊白而麄理不如熊美¶
嶓冢嶓冢之山多熊羆(山/經)¶
<pb:KR3k0049_WYG_060-38a>¶
非羆文王將田史編卜曰田於渭陽非龍非彲非虎非¶
羆兆得公侯天遣汝師及田渭陽見太公立為師(六/韜)¶
夢羆符健字建業初母姜氏夢大羆而孕及長男果便¶
弓馬(載/記)¶
當道王羆字熊羆齊神武遣韓軌司馬子如從河東宵¶
濟襲羆羆不覺比曉軌衆已乘梯入城羆尚臥未起聞¶
閣外洶洶有聲便袒身露髻徒跣持一白棒大呼而出¶
謂曰老羆當道臥貉子那得過敵見驚退(北/史)¶
<pb:KR3k0049_WYG_060-38b>¶
力猛獵者云熊是其雄羆則熊之雌者羆力尤猛(爾雅/翼)¶
鹿畏貙貙畏虎虎畏羆羆之狀被髪人立絶有力而甚¶
害人(栁宗元/羆説)¶
　　虎¶
樞星樞星散而為虎(運斗/樞)樞精嘯谷韻清籟於驚蘋震¶
徳升乾靉𤣥枝而布族(駱賔/王集)¶
山獸之君虎山獸之君也(説/文)¶
百獸之長虎者陽物百獸之長也能噬食鬼魅今人卒¶
<pb:KR3k0049_WYG_060-39a>¶
得病燒皮飲之繫其衣服亦辟惡此甚驗(風俗/通)¶
李耳風俗通曰呼虎為李耳俗説虎本南郡中廬李氏¶
所化為呼李耳即喜呼班便怒又方言曰陳魏宋楚之¶
間或謂之李父江淮南楚之間謂之李耳自闗東西謂¶
之伯都虎食物遇耳即止以觸諱故也¶
般文三九二十七日陽氣成故虎七月而生陽立於七¶
故虎首尾長十尺般般文者隂陽雜也(考異/部)¶
虞吏山中寅日稱虞吏者虎也(枹朴/子)¶
<pb:KR3k0049_WYG_060-39b>¶
諸禽之雄變復之家謂虎食人者功曹為奸所致也其¶
意以為功曹衆吏之率虎以諸禽之䧺也功曹為奸來¶
漁於吏故虎食人以象其意(論/衡)¶
託幽虎豹獸之猛者也居深林廣澤之中則人畏其威¶
而載之人主天下之有勢者也深居則人畏其勢故虎¶
豹去其幽而近於人則人得之而易其威人君去其門¶
而迫于民則民易之而傲其勢故曰虎豹託齒而威可¶
載也(管/子)¶
<pb:KR3k0049_WYG_060-40a>¶
夀千嵗虎及鹿兎皆夀千嵗滿五百嵗色白(枹朴/子)¶
前驅黄帝與炎帝戰於阪泉之野師熊羆狼豹貙虎為¶
前驅鵰鶡鷹鳶為旗幟此亦力使禽獸者也(列黄/帝)¶
駭人傑之時女樂三萬人放虎於市觀其驚駭(管/子)¶
白虎湯池七十里内懐聖明白虎戯朝其終白虎在野¶
(演孔/圖)¶
虎牢西游有虎在於葭中七萃之士髙奔戎請生捕虎¶
必全之乃生捕虎而獻之天子命為柙而畜之(東/虞)是為¶
<pb:KR3k0049_WYG_060-40b>¶
虎牢(穆天/子𫝊)¶
叱虎周王欲殺王子宜咎立伯服釋虎將執之宜咎叱¶
之虎彌耳而服(𤨏/語)¶
臯比宋師次於郎學偃自雩門竊出蒙臯比而先犯之¶
(莊/子)臯比虎皮樂記倒載干戈包之以虎皮名之曰建&KR1060;¶
&KR1060;韜也而其字或作建臯故服䖍引以解此(注/疏)¶
虎乳初若敖娶於䢵生闘伯比若敖卒從其母畜於䢵¶
滛於䢵子之女生子文焉䢵夫人使棄諸夣中虎乳之¶
<pb:KR3k0049_WYG_060-41a>¶
䢵子田見之懼而歸夫人以告遂使收之楚人謂乳榖¶
謂虎於莵(漢書/作㮿)故名榖於莵(宣/四)¶
苛政猛於虎孔子過泰山側有婦人哭於墓者而哀夫¶
子式而聽之使子貢問之曰子之哭也一似重有憂者¶
對曰然昔吾舅死於虎吾夫又死於虎今吾子又死焉¶
夫子曰何為不去曰無苛政子曰小子識之苛政猛於¶
虎也(家/語)¶
拔尾孔子嘗遊於山使子路取水逄虎於水所與共戰¶
<pb:KR3k0049_WYG_060-41b>¶
攬尾得之内懐中取水還問孔子曰上士殺虎如何子¶
曰上士殺虎持虎頭又問中士殺虎如何子曰中士捉¶
冄又問下士殺虎如何子曰捉虎尾子路出尾棄之因¶
恚孔子曰夫子知水所有虎使我取水是欲死我乃懐¶
石盤欲中孔子又問上士殺人如之何子曰上士殺人¶
用筆端又問中士殺人如何子曰中士殺人用舌唇又¶
問下士殺人如之何子曰下士殺人懐石盤子路出而¶
棄之於是心服(倒波傳見般芸/小説及金樓子)¶
<pb:KR3k0049_WYG_060-42a>¶
卑勢吳王將赦越王伍子胥諌曰夫虎之卑勢將以有¶
擊也狸之卑身將以所取也越王既歸大夫扶同謂越¶
王曰猛獸將擊必&KR0008;毛帖伏鷙鳥將搏必卑飛戢翼¶
(吳/越)¶
摶虎中黄伯曰余左執太行之獶而右搏雕虎惟心之¶
未與吾心試吾惑焉有力者則又願為牛欲與象闘以¶
自試今二王子以為義矣將惡乎試之夫人貧窮太行¶
之獶也疏賤義之雕虎也而吾日遇之亦足以自試矣¶
<pb:KR3k0049_WYG_060-42b>¶
(尸/子)¶
中行繆伯手摶虎而不能生也葢力優而克不能及也¶
(准繆/稱)雕虎嘯而清風起(廣絶/交論)¶
戾蟲陳軫曰卞莊子欲刺虎舘竪子止之白虎者戾蟲¶
人者甘餌今兩虎争人而闘則大者傷小者死從傷而¶
刺之一舉必有雙虎之名卞莊子以為然立頓之兩虎¶
果闘大者傷小者死一舉果有雙虎之功(史秦䇿/春秋後)¶
(語/)¶
<pb:KR3k0049_WYG_060-43a>¶
寝石勇士一呼而三軍皆避士之誠也昔者楚熊渠子¶
夜行見寢石以為仗虎彎弓而射之沒金飲羽下視知¶
其為石石為之開而况人乎夫倡而不和動而不隨中¶
心有不全者矣夫不降席而匡天下者求之已也(韓/詩)或¶
曰養由基見寢石以為兕也射之矢飲羽(論/衡)養由基射¶
先中石矢乃飲羽誠乎先也伯樂學相馬所見無非馬¶
者誠乎馬也(吕精/通)謂石為虎射之洞開精之至也積嵗¶
解牛恢然游刃習之乆也(北齊文/苑序)¶
<pb:KR3k0049_WYG_060-43b>¶
飬虎梁鴦言養虎之法凡順之則喜逆之則怒血氣者¶
之性也夫食虎者不敢以生物與之為其殺之之怒也¶
不敢以全物與之為其决之之怒也(列黄/帝)時其飢飽逹¶
其怒心虎之與人異類而媚養己者順也¶
射白虎秦昭襄王時白虎為害乃募能殺者時夷人胸¶
䏰廖仲藥秦精等伏弩於髙樓射殺之昭襄王曰虎厯¶
四郡凡害千二百人一朝降之功莫大焉乃刻石與盟¶
(華陽/國志)¶
<pb:KR3k0049_WYG_060-44a>¶
虎圈秦召公子無忌公子不行使朱亥奉壁一雙秦王¶
大怒將朱亥著虎圈中亥曠目視虎皆裂血出濺虎終¶
不敢動(列士/傳)¶
牛哀化虎昔公牛哀轉病也七日化為虎其兄掩户而¶
入覘之虎搏而殺之方其為虎也不知其嘗為人也方¶
其為人不知其且為虎也(淮俶/直訓)牛哀病而化虎雖逄昆¶
而必噬(思𤣥/賦)¶
幻術厭虎鞠道龍善為幻術嘗云東海人黄公少時為¶
<pb:KR3k0049_WYG_060-44b>¶
術能制蛇御虎秦末有白虎見東海黄公以赤刀徃厭¶
之術既不得遂為虎所殺三輔人俗用以為戯漢帝亦¶
取以為角抵之戯焉(西京/雜記)¶
祭虎漢景帝好遊獵有獵人見虎無便得之乃為珍饌¶
祭所見之虎帝夣虎死在祭所乃命剥取皮牙餘肉悉¶
化為虎而去(獨異/志)¶
射石李廣與兄弟共獵於𡨕山之北見卧虎焉䠶之一¶
矢即斃斷其髑髏以為枕示服猛也鑄銅冩其形為溲¶
<pb:KR3k0049_WYG_060-45a>¶
噐示厭辱之也他日復獵於㝠山之陽又見卧虎䠶之¶
沒矢飲羽進而視之乃石也其形類虎退而䠶更鑑破¶
簳折而石不嘗余嘗以問楊子雲子雲曰至誠則金石¶
為間(西京/雜記)¶
虎東渡江宋均遷九江郡多虎暴數為人患常募設檻¶
穿而猶多傷害均到下記屬縣曰夫虎豹在山龜魚在¶
水各有所托勞勤張捕非其性之本也其務退不肖思¶
進忠善可一去檻&KR0034;除削課制其後𫝊言虎相與東浮¶
<pb:KR3k0049_WYG_060-45b>¶
渡江(後/漢)按虎山栖穴虎毛能妾娑豈能犯陽侯陵濤瀬¶
而横厲哉里語曰狐欲渡河無奈尾何舟人尚懼况於¶
虎耶若使徳被四海虎豈咜至之方絶域之地乎(風/俗)¶
(通/)¶
衛刺史䘮王業字子香漢和帝時為荆州刺史有徳政¶
天子徴之道卒於枝江有三白虎低頭曵尾宿衛其側¶
及卒去之州境忽然不見百姓追美甘棠共立碑文號¶
曰枝江白虎王君其子孫今猶云白虎王(耆舊/傳)¶
<pb:KR3k0049_WYG_060-46a>¶
送物助葬歐寳者後漢人居父喪鄰人格虎虎走超其¶
廬中即以□衣覆藏之鄰人尋跡問寳寳白虎豈有可¶
念而藏之乎此虎後送鹿獸以助寳祭時人以為孝慈¶
通於神明由是知名(王孚友/汶記)騖禽投案猶請命於魏君¶
窮獸入廬乃祈生於歐氏(法苑殺/生部)¶
理感上虞楊威少失父事母至孝嘗與母入山採薪¶
為虎所逼自計不能脱於是抱母且薪且行虎見其情¶
遂彌耳而去自非誠貫精㣲孰能理感於英獸矣(水/經)¶
<pb:KR3k0049_WYG_060-46b>¶
(注/)¶
封邵使君漢宣城大守封邵一日忽化虎食郡民民呼¶
曰封使君時人語曰無作封使君生不治民死食民¶
(述/異)¶
参代靈帝光和三年夏虎見年樂觀下又見憲陵王詔¶
問楊賜賜對曰虎者金行参代之精狠戾之獸也張均¶
白虎者西方之獸為禽剛猛强梁之物也(漢/紀)¶
曳虎尾魏文帝時樂浪獻虎文如錦班以鐵為檻梟殷¶
<pb:KR3k0049_WYG_060-47a>¶
之徒莫敢視任城王彰曵虎尾以繞背虎弭耳無聲¶
(拾/遺)¶
白頞周處年少時兇暴挾氣為鄉里所患又義興¶
水中有蛟山中有邅跡(一作白額志/怪有邪足)虎並皆暴死¶
百一義興人謂為三横而處尤劇或説處殺虎斬¶
蛟實冀三横唯餘其一處即刺殺處又入水擊蛟蛟或¶
浮或沒行數七里處與之俱經三日三夜鄉里皆¶
謂已死更相慶竟殺蛟而出鄉里人相慶始知為人¶
<pb:KR3k0049_WYG_060-47b>¶
情所患有自艾意乃自吳尋二陸平原不在正見清河¶
具以情告并云欲自脩改而年已蹉跎終無所成清¶
河曰古人貴朝聞夕死况君前途尚逺且人患志之不¶
立亦何憂令名不彰耶處遂改厲終為名臣孝¶
子(世/説)¶
虎人安帝隆安元年五月凉州牧李暠微服出城逢一¶
虎在道邉因化為人迎語暠為西凉君暠因弓弧待人¶
又遥呼暠曰汝無疑也暠知其異乃投弓於地虎人乃¶
<pb:KR3k0049_WYG_060-48a>¶
前謂暠曰燉煌日虚不是福地君之子孫王於西凉不¶
如遷徙酒泉言訖乃化未幾暠乃移都酒泉建國稱號¶
西凉王(載/記)¶
枕背邵都梁馮恭永初中醉臥於山路夜有虎來以頭¶
枕其背恭中宵展轉乃以手搏之復大寢向曉始醒猶¶
見虎蹲在脚後茍有宿命非智士所知也(異/苑)¶
搖尾䕶人劉牧字子仁嘗居南山埜中喜山鳥之啼愛¶
松風之韻植果種蔬為人欺侮多伐樹踐囿牧曰我不¶
<pb:KR3k0049_WYG_060-48b>¶
負人人何負我俄有二虎近居惟見牧則摇尾牧曰汝¶
來䕶我也虎輒俯首歴年牧卒虎乃去(成應元亊/獨異志)¶
亭長漢江之域貙人能化為虎長沙居民作檻捕虎檻¶
發明日衆人共徃格之見一亭長赤幘大冠在檻中坐¶
民問君何以入此中亭長大怒曰昨被縣召夜避雨誤¶
入此中急出我民曰君見召必當有文書即出懐中詔¶
文書於是出之尋視之化為虎即上走(捜神/記)¶
識虎嘯齊沈僧照别名法朗攸之之孫也少事天師道¶
<pb:KR3k0049_WYG_060-49a>¶
説人吉凶頗有應驗嘗校獵中道而還左右問何故荅¶
曰國家有邊事須還處分問何以知之曰向聞南山虎¶
嘯知耳俄而使至(梁/典)¶
老道士梁衡山侯蕭泰為雍州刺史鎮襄陽時虎甚暴¶
村門設檻機發村人炬火燭之見一老道士自陳云從¶
村告乞還誤落檻裏共開之出檻即成虎奔馳而去(廣/古)¶
(今五/行記)¶
擒生虎朱子榮好射獵不舍晝夜法禁嚴重若一鹿出¶
<pb:KR3k0049_WYG_060-49b>¶
乃有數人殞命曾有一人見虎便走謂曰欲求活耶遂¶
即斬之自此獵如登戰塲曾見一虎在窮谷中乃令人¶
重衣空手搏之不令復損於是數人被殺遂擒得之持¶
此為樂焉(北/史)¶
揜于後周楊忠從太祖狩於龍門獨當一虎左挾其腰¶
右拔其舌太祖壯之北臺謂虎為揜于因以字之(周書/十一)¶
酋耳食虎天后時涪州武龍界多虎暴有一獸似虎而¶
絶大日正午逐一虎直入人家噬殺之亦不食其肉自¶
<pb:KR3k0049_WYG_060-50a>¶
是縣界不復有虎矣録奏檢瑞圖乃酋耳不食生物有¶
虎豹則殺之(僉/載)周書云來林酋耳酋耳若虎尾參於身¶
食虎豹大傳謂之侄獸¶
嗅醉唐傳黄中為越州諸暨令有部人飲大醉在中山¶
行臨崖而睡忽有虎臨其上而嗅之虎鬚入醉人鼻中¶
遂噴嚏聲振虎遂驚躍便即落崖腰胯不遂為人所得¶
(僉/載)¶
黒虎入觀天寳中河南緱氏縣仙鶴觀每年九月二日¶
<pb:KR3k0049_WYG_060-50b>¶
夜有一道士得仙其夜皆不扄戸以求上昇之應後張¶
竭忠攝令疑之至時令一勇者以兵器潛覘之至三更¶
後見一黒虎入觀須臾銜出一道士二人射之不中竭¶
忠大獵於太子陵東石穴中格殺數虎或金簡玉籙或¶
冠帔人髪或多(博異/志)¶
斑子天寳中巴人伐太白廟前大松有神人以神樹止¶
之巴人不聼老人乃登山呼斑子俄羣虎出噬巴人又¶
嶺南山魈亦呼虎為斑子(並廣/異記)¶
<pb:KR3k0049_WYG_060-51a>¶
眞虎裴旻為龍華軍使守北平北平多虎旻善射嘗一¶
日斃虎三十有一既而入山下四顧自矜有父老至曰¶
此皆彪也似虎而非將軍若遇眞虎無能為也旻曰眞¶
虎安在父老曰自此而北三十里徃徃有之旻躍馬而¶
徃次叢薄中果有一虎騰出狀小而勢猛據地一吼山¶
石震裂旻馬辟易弓矢皆墜殆不得免自此慙懼不復¶
射虎(國史/補)¶
禁屍起拜張俊者宣州深水縣尉元澹莊客也其妻為¶
<pb:KR3k0049_WYG_060-51b>¶
虎所取俊誓欲報讐乃挾矢入山於近虎穴處上大樹¶
伺之乃見其妻已死為虎所禁屍自起拜虎訖自解裳¶
衣裸而復僵虎又於穴中引四子皆大如狸掉尾歡躍¶
以舌䑛死人虎子競來爭食俊連射斃之截虎頭并殺¶
四子取其首負妻而歸(原化/記)¶
鬼畏虎陽朔蘇太𤣥妻徐氏卒既殯忽一日還家但聞¶
語而不見形云某年命未終㝠司不録經旬月知占卜¶
吉凶有鄉人在府充職染疾其眷屬遂徃卜之俄頃云¶
<pb:KR3k0049_WYG_060-52a>¶
去至凉風館南地名柘木林遇虎當道不敢過遂郤回¶
卜者堅請再徃俄頃云疾者已愈因述所居坊曲疾人¶
形貎卜者始信服(桂林風/土記)¶
南山斑寅將軍大中年甯茵秀才於南山莊夜吟有叩¶
門者曰南山斑寅將軍拜謁相與吟咏明騐之乃虎也¶
(傳/竒)¶
寅獸寅獸白齒亦能見機亦云寅客(眞/誥)¶
白額侯張鋋次巴西遇白額候於巴西侯席上明騐之¶
<pb:KR3k0049_WYG_060-52b>¶
乃虎也(宣室/志)¶
大空小空潭州華林善覺禅師觀察使裴休訪之問有¶
侍者否師曰有一兩箇乃喚大空小空二虎自菴後出¶
師曰有客且去二虎咆哮而去休問作何行業感得如¶
斯師曰山僧常念觀音¶
大青小青聰道人者姓仰氏名德聰姑蘇人太平興國¶
三年結廬於雲間余山之東峯有二虎為之衞名大青¶
小青行則隨待前後(志/)¶
<pb:KR3k0049_WYG_060-53a>¶
虎鬚治齒虎交而月暈仙人鄭思逺常騎虎故人許隱¶
齒痛求治鄭曰唯得虎鬚及熱插齒間即愈即為拔數¶
莖與之因知虎鬚治齒也(酉/陽)按古方剖虎牙治犬咬瘡¶
神效無比(北戸/録)¶
虎骨如乙字虎殺人能令屍起自解衣方食之虎威如¶
乙字長一寸在脇兩旁皮内尾端亦有之佩之臨官佳¶
無官人所媢嫉¶
夜視一目放光虎夜視一目放光一目㸔物獵人候而¶
<pb:KR3k0049_WYG_060-53b>¶
射之光墜入地成白石治小兒驚(同/上)¶
虎卜虎知衝破又能畫地卜今人有畫物上下者推其¶
竒偶謂之虎卜(博物/志)¶
生角漢中有虎生角道家云虎千嵗則牙脱而角生(述/異)¶
(説/)説文委虒虎之有角者¶
斑奴登山履谷與虎相觸猬為功曹斑奴奔比(易/林)虎臥¶
山林鹿過後朐猬為功曹遂全其軀(上/)虎飢欲食見猬¶
而伏(上/)猬見虎則跳入虎耳(酉/陽)¶
<pb:KR3k0049_WYG_060-54a>¶
人化江陵有貙人能化為虎俗云貙虎化為人好著紫¶
葛衣足無踵有五指者人化為虎(博物/志)越俚之民老者¶
化為虎(括地/圖)龍編功曹左飛曾化虎數月還作吏(交州/記)¶
缺耳凡虎若食一人耳上缺㾗若割裂以騐食人之數¶
無差(物類相/感志)¶
結壇有神能結壇召虎人有疑罪令登壇有罪者虎傷¶
無罪者不顧名虎噬(僉/載)¶
辨訟扶南王范尋常畜虎五六頭鰐魚十頭若有訟未¶
<pb:KR3k0049_WYG_060-54b>¶
知曲直便投於魚虎虎不噬則為有理穢貊之人祭虎¶
為神將有以也(異/苑)¶
波羅南詔謂虎為波羅(玉谿/編事)¶
羅羅雲南蠻人呼虎為羅羅老則化為虎有羅藏山¶
虎市求那跋摩采元嘉元年至南海文帝勅州郡跋發¶
下京路由始興經停嵗許始興有虎市儀形聳峙峯嶺¶
高絶跋摩謂其髣髴靈山改名靈鷲此山木多有虎災¶
自跋摩居之晝行夜徃或時値虎以杖按頭抒之而去¶
<pb:KR3k0049_WYG_060-55a>¶
於是山旅水賔去來無梗感德歸化者十有七八焉(述/異)¶
(記/)曲江縣靈鷲山舊多虎一名虎市晋義熙中有天竺¶
僧居此而虎絶(舊/經)¶
食犬則醉虎類能識人氣未至百歩輒伏而嘷聲震山¶
谷須臾奮躍搏人人有勇者不為之動止而坐逡巡弭¶
耳而去又虎骨甚異雖咫尺淺草能身伏不露及其虓¶
然作聲則嵬然大矣又虎不食小兒兒癡不知虎之可¶
懼故不得而食兼不食醉人必坐守以俟其醒非俟其¶
<pb:KR3k0049_WYG_060-55b>¶
醒俟其懼也又人或罹虎口其神魂被虎所役徃徃為¶
之前導今之人凡死於虎者衣服巾履皆别置於地非¶
虎之威能使之自解是鬼之為也又虎飢則兼果實皆¶
啖不特獸也凡食男子必自勢起婦人必自乳起惟不¶
食婦人之陰或遇之者當作勢與之敵而屢退引至曲¶
路即可避去盖虎不行曲路故也又虎食犬則醉犬虎¶
之酒也(癸辛/雜志)¶
天虎人虎俗言四指者天虎也五指者人虎也(國史/補)¶
<pb:KR3k0049_WYG_060-56a>¶
　　豹¶
豹胎紂為象箸而箕子怖以為象箸必不加於土鉶必¶
將犀玉之杯象箸玉杯必不羮菽藿則必旄象(世紀作/熊蹯)¶
豹胎(韓/子)¶
𤣥豹文王拘於羑里散宜生求得𤣥豹以獻紂免西伯¶
之難(瑞應/圖)¶
侈靡武王為侈靡令人貂檐豹裘方得入廟故貂皮百¶
金功臣之家糶千鍾未得一豹皮(管/子)¶
<pb:KR3k0049_WYG_060-56b>¶
赤豹舂山百獸所聚也爰有赤豹熊羆(穆天/子傳)乘赤豹兮¶
從文貍(楚/辭)泰山多赤豹詩云赤豹黄羆(山/海)尾赤而文黑¶
謂之赤豹(陸機/疏)¶
獻皮翟人有獻豐豹𤣥豹之皮於晋文公文公受客皮¶
而嘆曰此亦皮之美自為罪(韓/子)¶
青豹元封中起神明之臺炮青豹之脯青豹出浪坂之¶
山狀如虎色如翠殺之為脯食之不愚(洞㝠/記)¶
樹尾武昌記云樊口南有大姥廟孫權嘗獵於山下依¶
<pb:KR3k0049_WYG_060-57a>¶
夕見一姥問權獵何所得曰止得一豹姥曰何不豎豹¶
尾忽然不見應劭漢官儀云豹尾過役執金吾罷屯解¶
圍天下鹵簿中後屬車施豹尾於道路豹尾之内為省¶
中盖權事應在此故為立廟也(水經/注)¶
管窺王獻之數嵗時嘗㸔諸門生樗蒱見有勝負因曰¶
南風不競門生輩輕其小兒乃曰此即亦管中窺豹時¶
見一斑獻之怒曰逺慚荀奉倩近愧劉眞長拂衣而去¶
(世/説)建安八年庚申令曰明君不官無功之臣不賞不戰¶
<pb:KR3k0049_WYG_060-57b>¶
之士治平尚德行有事賞功能論者之言一似管窺虎¶
與(魏志/注)¶
見學狄伯竒少曾遊獵得豹見其文采煥炳遂自感嘆¶
始學書藝(後秦/記)¶
白豹屠州有黒豹有白豹列名貘(王/會)¶
文豹夫豐狐文豹棲於山林伏於巖穴静也夜行晝居¶
戒也雖飢渴隱約猶且胥疏於江湖之上而求食焉定¶
也然且不免於羅網機辟之患是何罪之有哉其皮為¶
<pb:KR3k0049_WYG_060-58a>¶
之災也(莊/子)¶
首山狐死首丘豹死首山是性之異也(廣/志)¶
果下羅山高入雲霧諸仙所遊上有豹獸文采蔚然小¶
似猿猴南海人名之為果下非凡豹也(山/記)¶
它牛室利佛逝國有橐它豹文而犀角以乘且耕名曰¶
它牛豹(唐南/蠻傳)¶
　　狼¶
狼烟狼大如狗蒼色作聲諸竅皆沸䏶中筋大如鴨卵¶
<pb:KR3k0049_WYG_060-58b>¶
有犯盗者薰之當令手攣縮或言狼筋如織絡小囊蟲¶
所作也狼糞烟直上烽火用之或言狼狽是兩物狽前¶
兩足絶短行常駕兩狼失狼則不能動故世言事乖者¶
稱狼狽(酉/陽)¶
白狼白狼者金狼精也王者仁智明哲即至動凖法度¶
則見(瑞應/圖)商湯為天子都於亳有神手牽白狼口銜金¶
鉤而入湯庭(田俅/子)¶
荒服不至周穆王將征犬戎祭公謀父諫不聽遂征之¶
<pb:KR3k0049_WYG_060-59a>¶
得四白狼四白鹿以歸自是荒服者不至(國/語)周宣時白¶
狼見而犬戎服(瑞應/圖)¶
避狼城周幽王時牛化為虎羊化為狼洛南有避狼城¶
是其處也(述異/記)¶
狼圈秦故虎圈周匝三十五步狼圈廣八十步長二十¶
步西去長安十五里(漢宫/殿疏)¶
嚙人江都昜王非卒子建立宫人有過縱狼嚙之觀以¶
為樂(本/傳)¶
<pb:KR3k0049_WYG_060-59b>¶
狼乳烏孫王昆莫初生傳父置草中為求食還見狼乳¶
之又烏衘肉翔其旁以為神(張騫/傳)¶
山無豺狼王業為荆州刺史山無豺狼(搜神/記)¶
銜衣王懿字仲德初遇苻氏之敗與兄叡同起義兵與¶
慕容垂戰被重創走困臥大澤林中苦飢餓忽有青衣¶
童兒攜食與之食畢欲行㑹水潦暴至莫知所如有一¶
白狼至前仰天而號號訖衘仲德衣渡水上仲德隨之¶
獲濟與叡相及後仲德三臨徐州威德著於彭城立佛¶
<pb:KR3k0049_WYG_060-60a>¶
寺作白狼童子像於塔中以河北所遇也卒後亦於廟¶
立白狼童子壇每祭必祠之(宋/書)後魏事稍同¶
配狼匃奴單于生二女姿容甚美國人皆以為神單于¶
築髙臺置二女其上曰請天自迎之經三年餘有一老¶
狼晝夜守臺嘷呼其小女下為狼妻而産子後遂滋繁¶
成國故其人好引聲長歌又似狼嘷(北/史)¶
附離突厥之先匃奴之别種也為隣國所破其族有一¶
小兒棄草澤中有牝狼以肉飼之及長與狼交合遂有¶
<pb:KR3k0049_WYG_060-60b>¶
孕焉逃於高昌之國北山洞穴遂生十男大外託妻孕¶
其後各為一姓阿史那即其一也(後周四/夷傳)突厥旗纛之¶
上施金狼頭侍衞之士皆為附離夏言亦狼盖本狼生¶
志不忘本耳(北/史)¶
狼頭人薛延陀部落嘗有一客乞食於主人者主人引¶
與入帳命妻具饌其妻顧視客乃狼頭人也主人不之¶
覺妻告隣人共視之狼頭人已食主人而去相與逐之¶
見二人迎來問其故二人曰我是也我即神人薛延陀¶
<pb:KR3k0049_WYG_060-61a>¶
當滅我来取之其妻懼而反走(舊/唐)¶
繩絡武后人遊擊將軍朱佛兒於魏縣長夀鄉界内逄¶
白狼馴狎無懼人意遂以繩絡頭繫得隨送於縣縣令¶
孟神符諜稱崔融為賀表¶
㸔羊龍朔中楊思𤣥恃外戚典選多排斥選士為選人¶
夏彪訟之中丞郎餘慶彈奏免官許南陽曰故知楊吏¶
部之敗或問之許曰一彪一狼共㸔一羊不敗何待(南/部)¶
知女百嵗狼化為女人名曰知女狀如人坐道傍告丈¶
<pb:KR3k0049_WYG_060-61b>¶
夫曰我無父母兄弟丈夫娶為妻三年而食人以其名¶
呼之則逃去(白澤/圖)¶
兒啼狼能為小兒啼聲以誘人去數十步止其猛健者¶
人不能制雖善用兵者亦不能尅也其膏可以煎和其¶
皮可以為裘(毛詩/疏)¶
狼卜志云狼卜食狼將逺逐食必先倒立以卜所向故¶
今獵師遇狼輒喜盖狼之所在獸之所在也故古之造¶
式者木用槐癭棗瘤而以狼牙為柱取其靈知也¶
<pb:KR3k0049_WYG_060-62a>¶
　　猿¶
五月生五九四十五五主音音主猿猿故五月而生(淮/南)¶
猿與獮猴不共山宿臨且相呼(元康/地記)¶
引氣猿似猴大而黒長臂所以夀者好引其氣也(繁/露)¶
化猿周穆王南征一軍皆化君子為猿為鶴小人為蟲¶
為沙(抱朴/子)¶
射猿荆王有神白猿王自射之則搏樹而嬉使養由基¶
射之始調弓矯矢未發猿擁樹而號(吕/覽)養流涕而猿號¶
<pb:KR3k0049_WYG_060-62b>¶
(幽通/賦)¶
袁公越王問范蠡手戰之術范蠡曰臣聞越有處女國¶
人稱之願王請問手戰之道於是王乃請女女將北見¶
王道逢老人自稱袁公袁公問女聞子善為劔願得一¶
觀之處女曰妾不敢有所隱也唯公所試公即挽林内¶
之竹以枯槁末折墮地女接取其末袁公操其本而刺¶
處女處女應即入之三入因舉杖擊袁公袁公則飛上¶
樹化為白猿(異/越)授圖黄石不無師表之心學劔白猿遂¶
<pb:KR3k0049_WYG_060-63a>¶
得風雲之志(吏信字文/盛墓誌)授圖黄石老學劒白猿翁(杜牧/之詩)¶
逞能莊子衣大布而補之正緳係履而過魏王魏王曰¶
何先生之憊邪莊子曰衣敝履穿貧也非憊也此所謂¶
非遭時也王獨不見夫騰猿乎其得柟梓豫章也攬曼¶
其枝而生長其間雖羿蓬蒙不能眄睨也及其得柘棘¶
枳枸之間也危行側視振動悼慓此筋骨非有加急而¶
不柔也處勢不便未足以逞其能也今處昏上亂相之¶
間而欲無憊奚可得邪(莊/子)新序宋玉事楚襄王稍同¶
<pb:KR3k0049_WYG_060-63b>¶
射猿蜀車騎將軍鄧芝征涪陵見猿猴縁山芝性好弩¶
手自射猿中之猿拔其箭卷木葉塞其創芝曰嘻吾違¶
物之性其將死矣(華陽/志)芝見猿抱子在樹上引弩射之¶
中猿母其子為拔箭以木葉塞創芝乃嘆息投弩水中¶
自知當死(晋五/行志)¶
腸斷桓公入蜀至三峡山中部伍中有得猿子者其母¶
緣岸哀號行百餘里不去遂跳上船至便即絶破視其¶
腹中腸皆寸寸斷公聞之怒命黜其人(世/説)¶
<pb:KR3k0049_WYG_060-64a>¶
白猿𣑽劉宋時錢塘釋智一者善長嘯於靈山澗適養¶
一白猿有時驀山踰澗久而不還一乃吮吻張喉作梵¶
呼之則猿至矣時人謂之白猿梵名一公為猿父為狙¶
公也其後澗邉羣狙聚焉每至衆僧齋訖歛生飯送猿¶
臺所後令山童呼二三聲則羣猿競至洎唐武宗廢教¶
寺遂圯焉飯猿於臺事皆埋滅(宋高/僧𫝊)¶
求子猿齊魚復侯子響為蕭順之所殺武帝出景陽山¶
見一猿透擲悲鳴問後堂丞此猿何意答曰猿子前日¶
<pb:KR3k0049_WYG_060-64b>¶
墮崖致死其母求之不見故耳上因憶子響歔欷良久¶
不自勝順之慙懼以憂卒(南/史)¶
(闕/)¶
<pb:KR3k0049_WYG_060-65a>¶
¶
<pb:KR3k0049_WYG_060-66a>¶
¶
<pb:KR3k0049_WYG_060-67a>¶
　¶
　¶
　¶
　¶
長猨鳴三聲淚沾裳(荆州/記)峽中猨鳴至清山谷傳其聲¶
泠泠不絶行者歌之曰巴東三峽猨鳴悲猨鳴三聲淚¶
沾衣(宣都山/川記)¶
膽甜猿食果故其膽黒甜¶
<pb:KR3k0049_WYG_060-67b>¶
善縁猨寓屬也或黄黒通胂輕巢善縁能於空輪轉好¶
吟雌為人所得終不徒生(周索氏/茅子𫝊)¶
臂笛猿臂可為笛吹之其聲圓於竹(酉/陽)¶
　　猴¶
王孫猴一名狙一名王孫一名胡孫(廣/猚)¶
沐猴&KR0008;獨猴也楚人謂之沐猴老者為獑猢駿捷其鳴¶
噭噭而悲(詩/疏)¶
人君山中申日稱人君者猴也猴夀八百嵗(枹朴/子玉)¶
<pb:KR3k0049_WYG_060-68a>¶
(䇿/記)¶
狙伐巧呉王浮於江登於狙之山衆狙見之恂然棄而¶
走逃於深秦有一狙為委蛇攫搔見巧乎王王射之敏¶
給掉捷矣王命相者趍射之狙死王顧謂其友顔不疑¶
曰之狙也伐其巧持其便以傲予以至此極也戒之哉¶
嗟乎無以汝色驕人哉(莊/子)¶
狙公宋有狙公者愛狙養之成群能解狙之意狙亦¶
得公之心損其家口充徂之欲俄而匱焉將限其¶
<pb:KR3k0049_WYG_060-68b>¶
食恐衆狙之不馴於己也先誑之曰與若子朝三而¶
暮四足乎衆徂皆起而怒俄而曰與若子朝四而¶
暮三足乎衆徂皆伏而喜物之以能鄙相籠皆¶
猶此也聖人以智籠群愚亦猶狙公之以智籠羣狙也¶
(列/子)¶
烹猴楚人有烹猴而召其隣人以為狗羹也而甘之後¶
聞其猴也據地而吐之盡㵼其食此為未始知味者也¶
邯鄲師有出新曲者託之李奇諸人皆争學之後知其¶
<pb:KR3k0049_WYG_060-69a>¶
非也而皆棄其曲此未始知音者也(淮/南)¶
猴鬼滕永叔常養大獼猴鎖著牀間犬忽嚙殺之永叔¶
便合鎖埋之後百許日有見鬼者徃見獼猴走上永叔¶
承塵上不悟是鬼也驚指之曰獼猴何以被傷血流斷¶
走乎永叔曰始乃知猴死復有鬼也¶
山家小兒天監中有釋寳誌曰掘尾狗子自發狂又曰¶
山家小兒果攘背掘尾狗子山家小兒皆猴伏也後侯¶
景叛(梁/書)¶
<pb:KR3k0049_WYG_060-69b>¶
為脯魚𢎞為湘東王鎮西司馬述職西上道中乏食於¶
窮洲之上捕得數百獼猴膊以為脯以供酒食(南史四/十五)¶
獻白猴交州刺史阮表言林邑王范績云晝觀望天氣¶
知中國有聖主臣乞内附為臣兼獻白猴一頭(天監起/居注)¶
熱熬胡孫楊仲嗣躁率魏光乘目為熱𨫼上胡孫(僉/載)¶
縱火唐大厯中有猴數百集古田杉林中里人欲伐木¶
殺之中一老猴忽躍去隣近一家縱火焚屋里人懼亟¶
走救火於是羣猴脱去(汀州/記)¶
<pb:KR3k0049_WYG_060-70a>¶
孫供奉唐昭宗播遷隨駕技藝人止有弄猴頗馴能隨¶
班起居昭宗賜以緋袍號孫供奉羅隱下第詩云何如¶
學取孫供奉一笑君王便著緋朱梁簒位取此猴令殿¶
下起居猴望殿陛見全忠徑趨其所跳躍奮擊遂令殺¶
之唐臣愧此猴多矣(幕府燕/聞録)猴部頭猿父也衣以俳優¶
服常在昭宗側朱梁云(嘉祐/雜志)¶
教猴語蜀中有楊千度者善弄胡孫㑹人言語一日内¶
廏上孫絶維上殿閣蜀主令射之三日不得内豎奏千¶
<pb:KR3k0049_WYG_060-70b>¶
度能弄胡孫試令捉之楊遂以十餘頭戲於殿前内廏¶
者亦在舍上窺之楊高聲曰奉勅把舍上胡孫來果立¶
致於殿前蜀主大悦厚賜千度内臣因問其教之之術¶
對曰胡孫乃獸實不㑹人語先餌以靈砂變其獸心然¶
後可學耳(野人/閒話)¶
觸網南唐李後主獵青龍山一牝狙觸網見主兩淚稽¶
顙指其腹戒虞人保守之是夕誕二子還幸大寺寺録¶
囚繫有大辟婦以孕在獄未幾誕二子煜感狙事罪止¶
<pb:KR3k0049_WYG_060-71a>¶
於流(湘山/寺録)¶
馬留京師優人以雜物數十種布地使人暗記物色然¶
後遣沐猴認之每沐猴得之優人即曰道著也馬留馬¶
留盖優人呼沐猴之名(古今/詩話)¶
猴頭羮南方人以獼猴頭為鮓(異物/志)安家夷以好噉猴¶
頭羮諺言人能負人千石之粟不願負人猴頭羮臛(臨/海)¶
(異物/志)¶
如拳武夷山多獼猴其小者僅如拳(崇安/志)¶
<pb:KR3k0049_WYG_060-71b>¶
胡孫脂胡孫脂人摘去毛髪者以塗之則不出¶
猴王外夷爪哇國山多猴不畏人呼以霄霄之聲則出¶
或投以果實則其二大猴先至土人謂之猴王猴夫人¶
食畢羣猴食其餘¶
　　狐¶
三德狐妖獸也鬼所乘也有三德其色中和小前大後¶
死則首丘謂之三德(説/文)¶
阿紫狐者先古之滛婦也其名曰紫化而為狐故其怪¶
<pb:KR3k0049_WYG_060-72a>¶
多自稱阿紫(名山記/搜神記)舊説野狐夜繫尾出火將為怪必¶
戴髑髏拜北斗髑髏不墜則化為人矣(酉/陽)¶
狐變為巫狐五十嵗能變化為婦人百嵗為美女為神¶
巫或為丈夫與女人交接能知千里外事善蠱魅使人¶
迷惑失智千嵗即與天通為天狐(𤣥中/記)狐及狸狼皆壽¶
八百嵗滿三百嵗暫變為人形(抱朴子/玉䇿記)¶
聽氷盟津河津恒濁方江為狹比淮濟為濶寒則冰厚¶
數丈冰方合車馬不敢過要須狐行云此物善聼冰下¶
<pb:KR3k0049_WYG_060-72b>¶
無水乃過人見狐行方渡(述征/記)按風俗通云里語稱狐¶
欲渡河無如尾何且狐性多疑故俗有狐疑之説亦未¶
必一如緣生之言也¶
九尾青丘之國有狐九尾(大荒/東經)太平則出為瑞也(注/)九¶
尾狐者神獸也其狀赤色四足九尾出青丘之國有如¶
嬰兒食者令人不逄妖邪之氣及蠱毒之類(瑞應/圖)¶
應夏禹二十未娶行列山恐時之暮失其度制曰吾之¶
娶也必有應矣乃有白狐九尾造於禹曰白者吾服也¶
<pb:KR3k0049_WYG_060-73a>¶
九尾者王證也塗山之歌曰綏綏白狐九尾龎龎成家¶
成室我造彼昌禹娶塗山女(吳/越)¶
瑞周周文王拘羑里散宜生至㑹稽得九尾青狐以獻¶
紂免西伯之難(瑞應/圖)昔文王應九尾狐而東夷歸(王褒/講德)¶
(論/)天命文王以九尾狐(春秋元/命苞)狐死首丘不㤀本也德¶
至鳥獸則九尾狐見九者子孫繁息也於尾者後當盛¶
也(白虎/通)栢柕子征於東海及三壽得一狐九尾(竹/書)¶
白狐文王拘羑里散宜生之西海之濵取白狐青翰獻¶
<pb:KR3k0049_WYG_060-73b>¶
紂紂大悦翰長毛也(大/𫝊)¶
馬化周宣王三十三年幽王生是嵗有馬化為狐(搜神/記)¶
狐白齊管子對桓公曰代出狐白之皮狐白應隂陽之¶
變六月而一見公貴買之代人㤀其難得利其貴價必¶
相率而求之因令齊載金錢之代谷求狐白之皮代王¶
聞之果去其本入山林之中求狐白之皮二十四月而¶
不得一離支聞而侵之代王即將其士卒下於齊¶
鳥愛晋平公異曰出朝有鳥環平公不去平公顧謂師¶
<pb:KR3k0049_WYG_060-74a>¶
曠曰吾聞之也霸王之王鳳下之今者出朝有鳥環寡¶
人終朝不去是其鳯鳥乎師曠曰東方有鳥名諫珂其¶
為鳥也文身而朱足憎鳥而愛狐今者吾君必衣狐裘¶
以出朝乎平公曰然師曠曰鳥為狐裘之故非吾君之¶
故非吾君之德義也君奈何而再自誣乎(説/苑)¶
衣狐林既衣韋衣而朝齊景公齊景公曰此君子之服¶
也小人之服也林既逡巡而作色曰夫服飾何足以端¶
士行乎即如君言衣狗裘者當犬吠衣羊裘者當羊鳴¶
<pb:KR3k0049_WYG_060-74b>¶
且君衣狐裘而朝意者得無為變乎景公曰子眞為勇¶
悍矣(上/)狐白之裘天子被之而在廟堂為狐計者不若¶
走於平澤(金樓/子)¶
假虎畏楚宣王問羣臣曰吾聞北方之民畏昭奚恤亦¶
誠何如江乙對曰虎求百獸而食之得狐狐曰子無食¶
我天帝令我長百獸子若食我是逆天帝之命子以我¶
為不信我為子先行隨我後觀百獸見其能無走乎虎¶
以為然隨狐而行百獸見皆走虎不知獸之畏已反以¶
<pb:KR3k0049_WYG_060-75a>¶
為畏狐也今王地方五千里𢃄甲百萬而任之於昭奚¶
恤然北方非畏奚恤實畏王之甲兵(春秋/後語)¶
稷狐客謂孟嘗君曰狐者人之所攻也鼠者人之所燻¶
也臣未見稷狐見攻社䑕見燻何則所託者然也(説/苑)¶
傷狐報廣川王去疾聚無頼少年遊獵無度國内冢墓¶
盡發之嘗發欒書冢無餘物有一白狐見人驚走左右¶
㦸之不得傷左足於是王夢一丈夫髮眉盡白來謂王¶
何故傷吾左足以杖叩王左脚上乃患脚至死不差(西/京)¶
<pb:KR3k0049_WYG_060-75b>¶
(雜/記)¶
忌犬胡道洽自云廣陵人好音樂醫術之事體有臊氣¶
常以名香自防惟忌猛犬自審死日誡弟子曰氣絶便¶
殯勿令狗見我尸也死於山陽斂畢覺棺空即開看不¶
見尸體時人咸謂狐也(劉敬叔/異苑)¶
胡博士有一書生吳中皓首稱胡博士教授諸生忽復¶
不見九月初九日士人相與登山遊觀聞講書聲命僕¶
㝷之見空冢中羣狐羅列見人即走老狐獨不去是皓¶
<pb:KR3k0049_WYG_060-76a>¶
首書生(搜神/記)¶
足𢃄香嚢習鑿齒從桓温出獵時大雪於江陵城西見¶
草上有氣出伺一物射之應箭死徃取之乃老雄狐足¶
上𢃄絳繒香囊(渚宫/故事)¶
截髮後魏有挽歌者孫岩娶妻三年妻不脱衣而臥岩¶
私怪之伺其睡陰解其衣有尾長三尺似狐尾岩懼而¶
出之妻臨去將刀截岩髮而走隣人逐之變為一狐追¶
之不得其後京邑被截髮者一百三十人初變為婦人¶
<pb:KR3k0049_WYG_060-76b>¶
衣服净莊行於道路人見而悦之近者被截髪當時婦¶
人著綵衣者指為狐魅(洛陽伽/藍記)¶
狐神唐初以來百姓多事狐神房中祭祀以乞恩飲食¶
與人同之事者非一主當時有諺曰無狐魅不成村(僉/載)¶
天狐科神龍中有何讓之者上已於洛中光武原陵上¶
見老翁吟曰野田剥棘春閨閣綺羅新出没頭上日生¶
死眼前人訝其非人遽欲前執翁倐然躍入丘中讓之¶
從焉遽見一狐跳出尾有火復如流星讓之見一几案¶
<pb:KR3k0049_WYG_060-77a>¶
上有文書二紙其一曰五行七曜成此閏餘上帝降靈¶
嵗旦涒涂蛇蜕其皮君亦神攎九九六六來自天除何¶
以充喉吐納太虛何以蔽裸霞袿雲&KR0008;哀爾浮生擲此¶
荒墟吾復浩氣還形之初在帝左右道濟忽諸題云應¶
天狐超異科策八道後文甚繁難以詳載讓之獲此書¶
帖喜而懷之遂躍出丘穴後數日狐化為僧持縑來易¶
復化讓之弟紿取去未幾有勅捕盗内府絹者遂執讓¶
之付法(乾&KR0871;/子)¶
<pb:KR3k0049_WYG_060-77b>¶
𤣥狐若牛李林甫方居相位嘗退朝至於堂之前軒見¶
一𤣥狐其身甚大若牛馬而毛色黯黒有光自堂中忽¶
馳至庭顧望左右林甫命弧矢將射之未及已亡見矣¶
自是凡數日每晝坐輒有一𤣥狐出焉其嵗林甫籍没¶
(宣室/志)¶
白狐祥唐丞相李揆乾元初為中書舍人嘗退朝見一¶
白狐在庭中搗練石上命侍僮逐之已亡見矣時有客¶
於揆門者因話其事客曰此祥符也某敢賀至明日果¶
<pb:KR3k0049_WYG_060-78a>¶
遷禮部侍郎(宣室/志)¶
通天狐楊虞卿漢公兄弟黨附闗節節常嫉不附己者¶
令其黨赤舌而攻之輦下謂三楊為通天狐三十餘年¶
為朝廷之隂蠧(牛羊/日厯)¶
咋狐犬睢陽郡宋王冢旁有一老狐每至衙中邑中之¶
狗悉徃朝之狐坐冢上狗列其下東都王老有䨇犬能¶
咋狐前後殺魅甚多宋人相率以財僱犬咋狐王老驅¶
雙犬至乃逕詣諸犬之下伏而不動大失宋人之望今¶
<pb:KR3k0049_WYG_060-78b>¶
世人有不了其事者相戲云取睢陽咋狐犬(廣異/記)¶
𤣥丘校尉張鋌為巴西侯所邀坐中有稱𤣥丘校尉者¶
明日視之乃狐也(宣室/志)¶
衣草惑人僧志𤣥者河朔人曾至絳州夜泊墓林中其¶
夜月色如晝見一狐從林下將髑髏置首摇之落者不¶
顧不落者戴之更取芳草墮葉遮蔽其身俄成美女素¶
服立於道左微聞有車馬行聲女子哀泣悲不自勝少¶
選有乘馬郎至與言久之欲將偕去𤣥從林出謂之曰¶
<pb:KR3k0049_WYG_060-79a>¶
此狐也其人不信𤣥乃振錫胡語女遂化狐而走其人¶
叩頭悔過焉(宋高/僧傳)¶
天狐術中有天狐别行法言天狐九尾金色役於日月¶
宫有醮有符目可洞逹陰陽(酉/陽)¶
潛上伏類從曰燕識戊巳不啣泥狐潛上伏不越度阡¶
陌又曰狐狼知虚實虎豹識衝破¶
卑體夫狐之捕雉也必先卑體弭耳以待其來也雉見¶
而信之故得而擒也使狐瞋目直睹見必殺之勢雉亦¶
<pb:KR3k0049_WYG_060-79b>¶
知驚憚逺飛以避其怒矣(淮人/間訓)¶
畏犀犀角駭狐(淮/南)犀角置狐穴中狐不歸(萬畢/術)¶
　　狸¶
不來徐廣曰狸一名不來(封禅/書注)¶
鉛錫之精鉛錫之精化為狐狸(𤣥中/記)¶
自為夫婦靈狸一體自為夫婦故能媚人(異物/志)¶
狸乳齊惠公之妾蕭桐叔子見御有身以其賤不敢言¶
也取薪而生頃公於野又不敢舉也狸乳鸇覆之人見¶
<pb:KR3k0049_WYG_060-80a>¶
而収之因名無野(搜神/記)¶
知雨漢董仲舒嘗下帷獨詠忽有客來風姿音氣殊為¶
不凡與論五經究其微奥仲舒素不聞此人因而疑其¶
非常乃謂之曰巢居却風穴處知雨卿非狐狸即是老¶
鼠客聞此言色動形壞化成老狸蹶然而走(幽明/録)¶
盗馬費長房曾與人共行見一書生黄巾被裘無鞍騎¶
馬下而叩頭長房曰還他馬赦汝死罪人問其故長房¶
曰此狸也盜社公馬耳(後/漢)¶
<pb:KR3k0049_WYG_060-80b>¶
千嵗張華為司空于時燕昭王墓前有一斑狸化為書¶
生欲詣張公過問墓前華表曰以我才貎可得見司空¶
耶華表曰子之妙解無為不可但張公智度恐難籠絡¶
出不遇辱殆不得返非但喪子千年之質亦當深誤老¶
張狸不從乃持刺謁華華引入談論三日不屈華甚疑¶
之曰此必妖也乃掃塌延留留人防禦言卒便請退華¶
已使人防門不得出既而又謂華曰公門置甲兵欄騎¶
當是疑於僕也將恐天下之人捲舌而不言智謀之士¶
<pb:KR3k0049_WYG_060-81a>¶
望門而不進深為明公惜之華不應而室人禦防甚嚴¶
時豊城令雷煥博物士也來訪華華以書生白之孔章¶
曰若疑之何不取獵犬試之乃命犬以試竟無憚色且¶
曰我天生才智反以為妖以犬試我公莫千試萬慮其¶
能為患乎華聞益怒曰此必眞妖也乃曰聞魑魅忌犬¶
所别者數百年物耳惟有千年老精不復能别惟有千¶
年枯木照之則形見孔章曰千年神木何由可得華曰¶
世説燕惠王墓前有華表木已經千年乃遣人伐之使¶
<pb:KR3k0049_WYG_060-81b>¶
人欲至木所空中有一青衣小兒來問使曰君何來也¶
使曰張司空忽有一少年多才巧辭疑是妖異使我取¶
華表照之青衣曰老狸不智不聽我言今日禍已及我¶
其可逃乎乃發聲而泣倐然不見使乃伐其木血流便¶
將木歸燃之以照書生乃一斑狸華嘆曰此二物不植¶
我千年不可復得華乃烹之(齊諧記捜/神記作狐)¶
戸閉樂廣為河南尹郡中前㕔多妖怪後人皆於廊下¶
督郵傳中治事無敢在㕔事者惟廣處之白日戸自閉¶
<pb:KR3k0049_WYG_060-82a>¶
二子凱模等懾怖廣使掘牆孔得狸乃絶(傳/子)¶
鸚鵡王度至長安程雄家雄新受寄一婢頗端麗名曰¶
鸚鵡度疑其精魅引鏡逼之化為老狸而死(異聞/録)¶
孝感武𢎞度士䕶兄子也父卒廬墓側晨夕哀號有野¶
狸每至齋時必來求食徃來甚馴狸無驚懼時以為孝¶
感(舊/唐)¶
　　兔¶
月精兔者明月之精(典/畧)¶
<pb:KR3k0049_WYG_060-82b>¶
明眎祭宗廟之禮兔曰明眎(禮/)¶
玉衡星散玉衡星散而為兔行世瑶光則兔出月(運斗/樞)¶
吐子兔䑛雄毫而孕及生子從口中出(論/衡)兔望月而孕¶
口中吐子(博物/志)五月而吐子(陶氏/書)¶
白兔兔壽千嵗五百嵗其色白外國圖云西王母國前¶
弱水有玉山白兔(抱朴/子)¶
扑朔迷離木蘭歌雄兔脚扑朔雌兔眼迷離一本又作¶
扑握¶
<pb:KR3k0049_WYG_060-83a>¶
生角商紂之時大龜生毛兎生角兵甲將興之兆(述異/記)¶
走街楚恭王多寵子而世子之位不定屈建曰楚必多¶
亂夫一兔走於街萬人逐之一人得之萬人不復走分¶
未定則一兔走使萬人擾分已定則雖貪夫知止今楚¶
多寵子而嫡位無主亂自是生矣夫世太子者國之基¶
也而百姓之望也國既無基又使百姓失望絶其本矣¶
本絶則撓亂猶&KR0693;走也恭王聞之立康王為太子其後¶
猶有令尹圍公子棄疾之亂也(説/苑)兔走於市百人追之¶
<pb:KR3k0049_WYG_060-83b>¶
貪人俱存人莫之非者非為兔未分定耶積兔滿市過¶
不能顧非不欲兔也分定之後雖鄙不争(慎/子)¶
腸鐵楚王與群臣獵於雲夢縱良犬逐狡兔三日乃獲¶
之其腸是鐵良工曰可以為劍(異/苑)¶
守株宋人有耕田中株兎走觸之折頸而死因釋而耕¶
守株兾復得兔為宋國笑(韓/子)¶
三穴馮諼謂孟嘗君曰狡兔有三窟僅得免其死耳(齊/䇿)¶
和丹北極有潰陽之山有兔如鼠能飛毛色光如漆以¶
<pb:KR3k0049_WYG_060-84a>¶
腦和丹食之則不死武帝使放兔於昭祥苑苑在丹食¶
宫西周十里萬國獻異物皆積此中(洞㝠/記)¶
刻毛梁兾起兔園於河南移檄所在調發生兔刻其毛¶
以識民有犯者罪至死西域嘗有賈胡來不知禁誤殺¶
一兔轉相告坐罪者十餘人(張璠/漢記)互見苑¶
擾室蔡邕性篤孝母嘗滯病三年邕自非寒暑莭變未¶
嘗解衿𢃄不寐七旬母卒廬於冢側動静以禮有兔馴¶
擾其室傍(後/漢)¶
<pb:KR3k0049_WYG_060-84b>¶
白兔慕容既田於南鄙見父老曰此非獵所言卒不見¶
既明日又出見白兔馳射之墜馬輦而還宫遂薨(前燕/録)¶
入宫有兔入於後宫檢問門官無從得入太祖令崔浩¶
推其咎徵浩以為當有隣國貢嬪嬙者明年姚興果來¶
獻女(後魏/書)¶
匿膝華秋汲郡人喪母負土成墳廬於墓側有人欲助¶
之者秋輒拜止之大業初調狐皮郡縣犬獵有一兔人¶
逐之奔入秋廬中匿秋膝下獵人異而免之自爾此兔¶
<pb:KR3k0049_WYG_060-85a>¶
常宿廬中馴其左右郡縣嘉其孝感具以狀聞(隋/書)¶
趙毫漢諸郡獻兔毫書鴻都門題唯趙國毫中用(廣/志)中¶
山出兔毫為筆精妙(元和/郡志)溧水中山古老相傳有白兔¶
世稱為筆最精(寰宇/記)¶
　　獺¶
知水鵲巢知風之向背獺穴知水之高下(淮/南)¶
嗜鯔魏明帝遊洛水水中有白獺數頭美浄可憐見人¶
輒去帝欲見之終莫能遂侍中徐景山曰獺嗜鯔魚乃¶
<pb:KR3k0049_WYG_060-85b>¶
不避死畫板作兩生鯔魚懸置㟁上於是羣獺競逐一¶
時執得帝甚佳之曰聞卿善畫何其妙也答曰臣亦未¶
嘗執筆然人之所目可庶幾耳帝曰是善用所長顔公¶
庭誥云徐景山之畫獺是也(續齊/諧記)¶
白獺膸孫和悦鄧夫人嘗置膝上和於月下舞水精如¶
意悞傷夫人頰血流染姱嬌姹彌苦自䑛其瘡命太醫¶
合藥醫曰得白獺膸雜玉與琥珀屑當滅此痕即購致¶
百金能得白獺膸者厚賞之有富春漁人云此物知人¶
<pb:KR3k0049_WYG_060-86a>¶
欲取則逃入石穴伺其祭魚之時獺有鬭死者穴中應¶
有枯骨雖無膸有骨可合玉舂為粉歕於瘡上其痕則¶
滅和乃命合此藥琥珀太多及差而有赤㸃如朱逼而¶
視之愈益其妍諸嬖人欲邀寵皆以丹脂㸃頰而後進¶
幸妖惑相動遂成滛俗(拾遺/記)¶
青衣少婦昔有吏丁初於長塘湖堤見一青衣戴青&KR0987;¶
後呼初疑為鬼物便疾行去之轉逺顧視婦人乃自投¶
波中泥然作聲衣盖飛散視是大蒼獺衣&KR0987;皆荷葉也¶
<pb:KR3k0049_WYG_060-86b>¶
盖以多魚乃有獺以敺之耳(搜神記并上/道四蕃志)¶
養獺捕魚元和末均州鄖鄉縣民有百姓年七十養獺¶
十餘頭捕魚為業隔日一放將放先閉於深溝石門内¶
令飢然後放之無網罟之勞而獲甚厚令人抵掌呼之¶
群獺皆至縁衿藉膝馴若守狗戸部郎中李福親見之¶
(酉陽/雜俎)¶
　　猩猩¶
知人名猩猩知人名如豕而人靣(山/經)¶
<pb:KR3k0049_WYG_060-87a>¶
能言笑猩猩能言笑亦二足無尾而君子啜其羮食其¶
胾故人非以二足無尾為知禮也(孫卿/子)¶
肉辟穀武平封溪縣有獸曰猩猩猿形人面顔容端正¶
善與人音聲妙麗如婦人對語聞之無不酸楚其肉食¶
之窮年無厭可以辟穀(水經/注)¶
染朱永昌郡有猩猩能言其血可以染朱罽色鮮不黯¶
或曰若刺其血問之爾與我幾許猩猩曰二升果足其¶
數若加之鞭捶則問之則隨所加而得至於一斗弗如¶
<pb:KR3k0049_WYG_060-87b>¶
此未肯頓輸(華陽/國志)¶
有靈漢黄霸為封溪令部人陳亷攜酒並猩猩以獻霸¶
問曰何物人未及應囊中語曰斗酒並僕耳霸以其物¶
有靈開囊放之徃徃悲啼而去(獨異/志)¶
好酒及屐阮研曾使封溪見人説猩猩好好酒及屐里¶
人置之山谷常行路百數為羣見酒物等知人設張取¶
之此獸甚靈先知其人祖父姓名而詈曰奴欲殺我捨¶
爾去也去而復還因相呼曰試共嘗酒及飲乃甘其味¶
<pb:KR3k0049_WYG_060-88a>¶
逮於醉因取屐而著之乃為人之所擒皆獲輒無遺者¶
遂置檻中隨其所欲而飲之將烹里人索其肥者乃自¶
推肥泣而遣之(楚太原王綱/著傳裴炎銘)¶
兒啼猩猩似狟聲如兒啼不聞其言出交趾封溪縣(廣/志)¶
　杜佑云廣志足徵諸家之説不加考覈逓相祖述耳¶
　血染朱罽徧問胡商元無此事(通/典)¶
似雄鴨談苑云宋太祖平嶺南求得猩猩如雄鴨而大¶
取其血染色如渥丹與傳記所載不同(雲嶠/類要)¶
<pb:KR3k0049_WYG_060-88b>¶
知徃歸終知來猩猩知徃(萬畢/術)¶
　　狒狒¶
山都狒狒如人被髪迅走食人(爾/雅)山海經云梟羊其状¶
如人面長脣黑身有毛反踵見人則笑交廣及南康郡¶
山中亦有此物大者長丈許俗呼之曰山都一名曰贑¶
(註/)蹈飛豹羂嘄陽(羽獵/賦)梟羊喜獲先笑後愁(張衡/𤣥圖)猩猩¶
啼而就擒&KR0859;&KR0859;(五臣/作鷽)笑而被格(吳都/賦)狒狒怪獸被髪操¶
竹獲人則笑脣蔽其目終亦號咷反為我戮(郭/讃)¶
<pb:KR3k0049_WYG_060-89a>¶
吐嘍周成王時州靡國獻&KR0859;&KR0859;人身反踵自笑笑則上¶
脣翕其目食人北方謂之吐嘍(周書/王會)¶
人言馬聲宋建武中獠子以西波尸地高城郡安西縣¶
主簿韋文禮進&KR0859;&KR0859;雌雄二頭帝曰吾聞&KR0859;&KR0859;能負千¶
鈞若既力如此何能致之彼土人丁鑾進曰&KR0859;&KR0859;見人¶
喜笑則上脣掩其目人以釘釘著額上任其奔馳候死¶
而取之髪極長可為頭髪血堪染&KR0008;其毛一似獼猴人¶
而紅赤色作人言馬聲善知生死飲其血使人見鬼帝¶
<pb:KR3k0049_WYG_060-89b>¶
聞而欣然命工圖之(本/草)¶
　　果然¶
讓老果然獸似獼猴以名自呼色蒼黒群行老者在前¶
少者在後得果食輒與老者似有義焉交趾諸山有之¶
獠人射之以其毛為裘褥甚温煖(山/經)¶
尾長四尺交州以南有果然獸其鳴自呼身如猨犬面¶
通身白色其體不過三尺而尾長四尺餘反尾度身過¶
其頭視其鼻仍見兩孔仰向天其毛長柔細滑澤色以¶
<pb:KR3k0049_WYG_060-90a>¶
白為質黑為文視如蒼頭鴨脇邉斑文集十餘皮可得¶
一褥繁文麗好細厚温煖(南州異/物志)¶
人心劒南人之采猓&KR1738;者得一果然其數十果然可得¶
何哉果然有傷其類者聚族悲啼雖殺之不去此禽獸¶
之狀而人心也樂羊張仁愿史牟則人之狀而禽獸心¶
也(國史/補)¶
三色褥戎人進果然褥皂褐碧三色相間(段氏遊/蜀記)¶
歌然果然九眞土人號曰歌然¶
<pb:KR3k0049_WYG_060-90b>¶
　　總獸¶
天祿辟邪天䴪者純靈之獸五色光耀洞明王者道偹¶
則至(瑞應/圖)中平元年注天祿蝦蟆吐水於平門外橋東¶
轉水入宫(宦者張/讓𫝊)鄧州南陽縣北有宣資碑旁有兩石¶
獸鐫其膊一曰天祿一曰辟邪據此即天祿辟邪並獸¶
名也漢有天祿閣亦因獸以立名(靈帝/紀注)滍水南有漢中¶
常侍長樂大僕吉侯苞冢冢前有碑基人有掘出一獸¶
猶全不破甚高壯頭去地减一丈許作制甚工左膊上¶
<pb:KR3k0049_WYG_060-91a>¶
刻作辟邪字(水/經)聚窟洲有辟邪天祿(十洲/記)唐肅宗賜李¶
輔國玉辟邪二各長二尺五寸(杜陽/雜編)¶
桃拔章帝章和元年安息國遣使獻獅子符拔符拔形¶
似麟而無角(後西/域傳)是年月氐國遣使獻扶拔(章/紀)烏弋有¶
桃拔孟康曰桃扳一名符拔似鹿長尾一角者或為天¶
鹿兩角者或為辟邪(前西/域傳)¶
能高紀云吾非敢自愛恐能薄正義曰能材能也能者¶
獸形色似熊足似鹿為物堅中而强力故人之有賢材¶
<pb:KR3k0049_WYG_060-91b>¶
者皆謂之能也(史/記)¶
招賢招賢獸出摩伽陀國性善不干人形如獅子若國¶
人見賢良相訪則出現¶
獨步獨步獸出良州形如獅子頭尾虎豹文身黄一角¶
行有意氣故名獨步食草木可以辟群魅¶
雙雙山海經云南海之外有三青獸相并名曰雙雙注¶
云言體合為一也公羊傳雙雙而俱至¶
朏朏山海經曰霍山有獸其狀如狸而白尾有鬛名曰¶
<pb:KR3k0049_WYG_060-92a>¶
朏朏養之可以已憂¶
蛩蛩孔子曰北方有獸其名曰蟨前足䑕後足兎是獸¶
浴子北齊髙昻字敖曹其母張氏始生一男二嵗令婢¶
為湯將浴之婢置而去養&KR0008;繫解以兒投鼎中&KR0008;而死¶
張使積薪於村外縳婢及猿焚殺之揚其灰於漳水然¶
後哭之昻性似其母(北史/十九)¶
山公王續遊嵩山月夜見一人胡鬢眉皓而瘦稱山公¶
與績談文異義出於言外繞疑其怪潜開匣取鏡鏡光¶
<pb:KR3k0049_WYG_060-92b>¶
出而胡者失聲俯伏化為猿而殞(異聞/集一)李約多藏古噐¶
養一猿名山公嘗以之隨逐月夜泛江登金山擊鐵皷¶
琴猿必嘯和傾壼連且不俟外賔約汧公子也(因話/録)¶
守火執㸑魏元忠素强正其㣲時家貧止一婢厨中方¶
㸑出外汲水囘乃見老猿為其守火婢驚白元忠猿執¶
㸑曰猿恐我乏使為我㸑不亦善乎後亦無他(廣異/傳)¶
山猿報時啇山隠士髙大素累徴不起在山中構道院¶
二十餘間太素起居清心亭下皆茂林秀竹奇花異卉¶
<pb:KR3k0049_WYG_060-93a>¶
每至壹時即有猿一枝詣亭前鞠躬而啼不易其候太¶
素因目之為報時猿(天寳/遺亊)¶
四叟唐王縉讀書嵩山有四叟携榼來相訪自稱木巢¶
南林大節孫文蔚石媚虬髙談劇飲既醉俱化為猿升¶
木而去¶
白猿脂同昌公主疾甚醫者云紅宻白猿脂食之可愈¶
内庫得紅宻數石木兠離國所貢白猿脂數甕本南海¶
所獻(杜陽/編)¶
<pb:KR3k0049_WYG_060-93b>¶
巴兒叚公路咸通十年徃髙凉程次青山鎮其山多猿¶
有黄緋者絶大毛彩殷鮮真謂奇獸多群行𤣥者善啼¶
啼數聲則衆猿呌嘯騰擲如相呼焉其音凄入䏏脾韻¶
含宫徴方知當一部鼓吹不獨蛙聲矣因召獵者捕而¶
養之名曰巴兒極馴不貪食於樹杪間呼之則至後自¶
潘州囘路厯仙虚聞舊山猿啼不食而卒乃積薪藏坎¶
(北户/録)¶
巴西侯呉郡張&KR0008;罷秩歸蜀行次巴西㑹日暮有人道¶
<pb:KR3k0049_WYG_060-94a>¶
左出拜曰吾君巴西候奉邀鋋既能飲酒命樂夜將半¶
鋋假寐將曉悸而窹見身卧石龕中有巨猿醉卧於地¶
(宣室/志)¶
野賔五仁㭲畜一猿號野賔呼之則應後因為患項上¶
係紅絲一縷題詩送之孤雲兩角山有棲宿兑勞青嶂¶
夣躋攀應愜碧雲心之句後入蜀行次嶓冡廟前見群¶
猿飲於清流有巨猿捨群而前於道畔右木之間垂身¶
下顧紅綃髪髴而在從者指之曰此野賔也呼之聲聲¶
<pb:KR3k0049_WYG_060-94b>¶
相應移時哀呌數聲而去許逺尚聞鳴咽之聲疑其腸¶
斷矣繼作一篇未句云數聲腸斷和雲呌識是前年舊¶
主人(王氏/見聞)¶
鳴哀峽長十百里兩岸連山畧無絶處重巖疊障隱天¶
蔽日自非亭午分夜不見曦月每至晴初霜旦林寒澗¶
肅常有髙猨長嘯屬引清逺漁者歌曰巴東三峽巫峽¶
而徃抵&KR2053;之人有凶惡而徃依憑之天使其然名曰軍¶
沌一名無耳一名無心空居無常咋尾囘轉向天而笑¶
<pb:KR3k0049_WYG_060-95a>¶
(神異/經)雅翼引山經帝江為渾敦誤¶
窮奇西北有獸其狀似虎有翼能飛便勦食人知人言¶
語聞人闘輙食直者聞人忠信輙食其鼻聞人惡逆不¶
善輙殺獸往饋之名曰窮奇(上/)封山有獸狀如牛而蝟¶
毛名曰窮奇音如狗嘷是食人(西山/經)窮奇之獸厥形甚¶
醜馳逐妖邪莫不奔走是以一名號曰神狗(郭/銘)文王出¶
獵所獲(御/覧)¶
檮机西方荒中有獸焉其狀如虎而大毛長三尺人面¶
<pb:KR3k0049_WYG_060-95b>¶
虎足猪口牙尾長一丈八尺攪亂荒中名檮杌一名傲¶
狠一名難訓(神異/經)¶
飬餮鉤吾之山有獸狀如羊身人面其目在腋下虎齒¶
人𤓰其音如嬰兒名曰狍鴞是食人(山/經)左傳所謂饕餮¶
是也像在夏鼎(注/)周鼎著饕餮有首無身食人未咽害¶
及其身以言報更也(吕先/識)¶
骨長數十里西域有沙海正據要津其水熱如湯不可¶
向邇終古未嘗通中國忽一夕有巨獸浮水而至其骨¶
<pb:KR3k0049_WYG_060-96a>¶
長數十里横於兩涘如津梁然骨中有髓竅可容並馬¶
於是西極之地始通中國其國課往來者每以膏油塗¶
其骨令潤懼其枯朽摧折則無復可通故耳(癸辛/雜志)¶
　¶
　¶
　¶
　¶
　¶
<pb:KR3k0049_WYG_060-96b>¶
　¶
　¶
　¶
　¶
　¶
　¶
　¶
　天中記卷六十¶
