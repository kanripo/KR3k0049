# -*- mode: mandoku-view; -*-
#+TITLE: 天中記
#+DATE: 2015-08-24 23:32:41.667777
#+PROPERTY: ID KR3k0049
#+PROPERTY: BASEEDITION WYG    
#+PROPERTY: JUAN 卷二十二
<pb:KR3k0049_WYG_022-1a>¶
欽定四庫全書¶
　天中記卷二十二¶
　　　　　　　　　　　　明　陳耀文　撰¶
　　頭¶
頭頭獨也處體高而獨尊也首始也(釋/名)首頭也顝碩顒¶
頒𩔖大頭也顆小頭也(説/文)¶
神居頭者神所居上圓象天氣之府也嵗必十二故人¶
頭長一尺二寸(元命/苞)¶
<pb:KR3k0049_WYG_022-1b>¶
精主頭者精明之主也(素/問)¶
牛首神農牛首伏羲人頭蛇身(帝系/譜)¶
長頭湯長頭而寡髪(晏/子)¶
投棘豎牛奔齊孟仲之子殺諸塞闗之外投其首于寧¶
風之棘上(昭/二)¶
沈首景公田於梧丘夜坐睡夢見五丈夫倚徙稱無罪¶
公問晏子曰昔先公靈公出畋有五丈夫來驚獸悉斷¶
其頭而葬之命曰丈夫丘命人掘之五頭具在公令厚¶
<pb:KR3k0049_WYG_022-2a>¶
葬之(晏/子)¶
飲器知伯兼范中行而攻趙不已韓魏反之軍敗晉陽¶
身死高梁之東趙襄子最怨智伯漆其頭以為飲器(國/䇿)¶
智伯身死三國分其首以為杯(韓/子)此智伯之所以國亡¶
而身死頭為飲杯之故也(韓子/難二)襄子擊智伯斷其頭以¶
為觴(吕覽/義賞)智伯遂卒被分漆其首以為溲器(韓喻/老)¶
三頭相咬眉間尺逃楚入山道逢一客客問曰子眉間¶
尺乎答曰是也吾能為子報讐尺曰父無分寸之罪枉¶
<pb:KR3k0049_WYG_022-2b>¶
被荼毒君今惠念何所用耶客曰須子之頭并子之劔¶
尺乃與頭客與王王大賞之即與鑊煮其頭七日七夜¶
不爛客曰此頭不爛者王親臨之王即看之客於後以¶
劍斬王頭入鑊中二頭相齧客恐尺不勝自以劍擬頭¶
入鑊中三頭相咬七日後一時俱爛不可識别乃分其¶
湯肉而葬之今在汝南北宜春縣界名曰三王冡也(吳/越)¶
(春/秋)魏惠王徙都于宋城號梁王為眉間尺任敬所殺三¶
人同葬故謂三王陵(晉北/征記)¶
<pb:KR3k0049_WYG_022-3a>¶
小頭白起平原君勸趙孝成王受馮亭王曰受之秦兵¶
必至武安君必將誰能當之者乎對曰澠池之㑹臣察¶
武安君小頭而面鋭瞳子白黒分明視瞻不轉小頭而¶
面鋭者敢斷決也瞳子白黒分明者見事明也視瞻不¶
轉者執志强也可與持久難與爭鋒亷頗為人勇鷙而¶
愛士知難而忍恥與之野戰則不如持守足以當之王¶
從其計(嚴尤二/將敘)¶
持頭往謝周末巴國有亂巴國將軍㬅子請師於楚許¶
<pb:KR3k0049_WYG_022-3b>¶
以三城楚王與師㬅子既平巴國既而楚遣使請城㬅¶
子曰吾城許予之君矣持頭往謝楚王城不可得乃自¶
刎以頭與楚子楚子嘆曰吾得臣若巴㬅子何以城為¶
乃以上卿禮葬㬅子頭巴國葬其身亦然(譙周三/巴記)¶
刎墮荆軻謂樊於期曰今得將軍之首與燕地圖秦王¶
必喜而見軻軻將左手把其袖右手椹其腰則將之積¶
忿除矣於是起扼腕執刀曰是日夜所欲而今同命於¶
是自刎頭墮背後兩目不瞑以函盛於其首與軻入秦¶
<pb:KR3k0049_WYG_022-4a>¶
(燕丹/子)¶
無頭佳漢武時蒼梧賈雍為豫章太守有神術出界討¶
賊為賊所殺失頭雍上馬還營營中咸走來視雍雍胷¶
中語曰戰不利為賊所殺諸君視有頭為焦無頭佳乎¶
吏泣曰有頭佳雍曰不然無頭亦佳言畢遂死(録異/傳)花¶
敬定長安人至德中從崔光逺入蜀討段子璋有功封¶
嘉祥縣公後又平冦單騎鏖戰已喪其元猶騎馬荷戈¶
至鎮下馬沃盥適浣沙女語云無頭何以盥為遂僵仆¶
<pb:KR3k0049_WYG_022-4b>¶
居民葬之溪上廟祀之杜甫歌成都猛將有花卿學語¶
小兒知姓名¶
懸梁孫敬字文寳好學晨夕不休及至眠睡疲寢以繩¶
繫頭懸屋梁後為當世大儒(漢/書)¶
觸屛御史大夫陳萬年子咸亢直有異才萬年常召咸¶
於床下教戒之咸睡頭觸屏風萬年怒之咸叩頭謝曰¶
具曉所言大要教咸諂也萬年因不復言(上/)¶
頭為白岑彭引兵從車駕破天水與吳漢圍隗囂於西¶
<pb:KR3k0049_WYG_022-5a>¶
城勅彭曰兩城若下便可將兵南擊蜀虜人苦不知足¶
既平隴復望蜀每一發兵頭鬢為白(東觀/漢記)¶
長頭賈逵自為兒童常在大學不通人間事身長八尺¶
二寸諸儒為之語曰問事不休賈長頭(後漢/書)¶
設祭袁紹辟牽招為督軍從軍紹卒事袁尚後遼東送¶
尚首懸在馬市牽招覩之悲感設祭頭下太祖義之(魏/志)¶
夢生角魏延字文長義陽人延夢頭上生角以問占夢¶
趙直直告人曰角之為字刀下用也頭上用刀其凶甚¶
<pb:KR3k0049_WYG_022-5b>¶
矣延後果誅楊儀蹋延頭曰庸能復能作惡不(蜀/志)¶
落頭秦時南方有落頭民其頭能飛其種人部有祭杞¶
號曰蟲落故因取名焉吳時將軍朱桓一婢每夜卧後¶
頭輒飛去或從狗竇或從天窗中出入以耳為翼將曉¶
復還數數如此傍人怪之夜中照視唯有身無頭其體¶
微冷氣息纔屬乃蒙之以被至曉頭還礙被不得安兩¶
三度墮地噫咤甚愁而其體氣急狀若將死乃去被頭¶
復起附頸有頃平和桓以為巨怪不敢畜乃故遣之(捜/神)¶
<pb:KR3k0049_WYG_022-6a>¶
(記/)占城國即什書所言王舍城也有尸頭蠻本人家婦¶
女但眼無瞳人為異夜寢則頭飛去食人家小兒糞尖¶
被妖風侵腹必死飛頭回合其體如舊前知而俟頭飛¶
去移體别處回不能合則死人家有此若不報官除殺¶
者罪及一家(瀛涯/勝覽)¶
玉枕劉壽少時遇相師曰君腦有玉枕必至公也後至¶
太尉(長沙蓍/舊傳)¶
照鏡不見蒼梧太守吳臣據郡邑不恭王命孫權遣步¶
<pb:KR3k0049_WYG_022-6b>¶
隲為交州喻臣臣照鏡不見其頭隲因入斬之(王隱/晉書)¶
頭在樹上甘卓還襄陽意氣騷擾舉動失常自照鏡不¶
見其頭視庭樹而頭在樹上心甚惡之(晉/)甘卓為楊威¶
將軍歴陽内史郡人陳訓私語人曰甘公頭低視仰目¶
中有赤脙當厄於兵勿為將可也果為王敦所害(上/)¶
巾韲杵秦始元年頭責秦子羽曰吾託子為頭萬有餘¶
日矣大塊稟我以精造我以形我為子置髪膚置鼻耳¶
安眉須插牙齒眸子摛光雙顴隆起每至出入之間遨¶
<pb:KR3k0049_WYG_022-7a>¶
遊市里行者辟易坐者竦跽或稱君侯或言將軍捧手¶
傾側佇立崎嶇如此者故我形之足偉也吾欲告爾以¶
養性誨爾以優游而以蟣蝨同情不聴我謀悲哉俱寓¶
人體而獨為子頭且擬人其倫喻子儕偶子不如太原¶
温顆潁川荀㝢范陽張華士卿劉許南陽鄒湛河南鄭¶
詡此數子者或謇喫無宫商或尫陋希言語或淹伊多¶
姿態或讙譁少智諝或口如含膠飴或頭如巾韲杵而¶
猶文采可觀意思詳序攀龍附鳯並登天府夫䑛痔得¶
<pb:KR3k0049_WYG_022-7b>¶
車沈淵得珠豈若夫子徒令脣舌腐爛手足沾濡哉(世/説)¶
縮頭祖廣字淵度行恒縮頭詣桓南郡始下車桓曰天¶
甚清朗祖叅軍如從屋漏中來(上/)¶
易頭河東賈弼之晉義熈時為琅琊府叅軍夜夢一人¶
面&KR1439;靤甚多鬚大鼻閻目請之曰愛君之貌欲易君頭¶
可乎弼曰人各有頭面容有此理明日又夢意甚惡之¶
乃于夢中許之明日朝起自不覺而人悉驚走藏云那¶
漢何處來弼取鏡自看方知怪異因還家家人悉驚入¶
<pb:KR3k0049_WYG_022-8a>¶
内婦女走藏云那得異男子弼坐自陳説良久併遣至¶
府檢閲方信後能半面笑半面啼兩手足及口中各捉¶
一筆俱書辭意皆美皆為異也餘並如先俄而安帝崩¶
恭帝立(幽明/録)¶
尖頭古弼為尚書令大武大閲將校獵於河西弼留守¶
詔以肥馬給騎人弼命給弱者世祖大怒曰尖頭奴敢¶
裁量朕也朕還臺先斬此奴弼頭尖世祖常名之曰筆¶
頭是以時人呼為筆公後世祖云筆公必不與我(魏/書)¶
<pb:KR3k0049_WYG_022-8b>¶
范長頭范岫長七尺八寸姿容奇偉范雲謂人曰諸君¶
進止威儀當問范長頭以岫多識前代舊事也(南/史)¶
角出高祖生馮翊波若寺皇妣抱帝忽見頭上角出遍¶
身鱗起大駭墜帝於地為人龍顔額上有五柱入頂目¶
光外射有文在手曰王(隋/紀)¶
三首三首國其為人一身三首(山/經)¶
九首共工之臣曰相柳氏九首以食于九山(上/)魂兮來¶
歸若無上天些一夫九首拔木九千些(楚/辭)¶
<pb:KR3k0049_WYG_022-9a>¶
三台頭為三台君(洞神/經)¶
崑崙太一流珠安崑崙(黄庭/内經)子欲不死脩崑崙(上外/經)注¶
頭為崑崙¶
高臺頭為高臺腸為廣野(上/)¶
泥丸一面之神宗泥丸腦神精根字泥丸(黄庭/經)腦神名¶
覺元子字道都(神回/元經)¶
斷頭易冠今有人於此斷頭以易冠殺身以易衣世必¶
惑也是何也冠所以飾頭衣所以飾身今殺所飾而要¶
<pb:KR3k0049_WYG_022-9b>¶
所以飾則不知所以為矣世之趨利似此亦不知所為¶
也(吕/覽)¶
　　面¶
顔面面顔前也顔眉目之間也(闕/)面不正也頢短面也¶
頷面黄也(闕/)面瘦淺(闕/)　也赧面慙赤也¶
大宅靈宅既清玉帝游面為靈宅一名尺宅以眉目口¶
鼻之所居故為宅大洞經云面為尺宅或為赤澤字(黄/庭)¶
(經/)太子陽氣見于眉宇之間浸淫而上㡬滿大宅注大¶
<pb:KR3k0049_WYG_022-10a>¶
宅面也(七/發)¶
神庭九華真妃云面者神之庭心悲則面憔妾有童面¶
之經(真/誥)¶
帝面蒼帝方面赤帝圓面白帝廣面黒帝深面(河/圖)¶
如生晉侯敗狄于箕先軫免胄入狄師死焉狄人歸其¶
元面如生(僖三/十三)¶
不同鄭子産曰人心之不同也如其面焉吾豈敢請子¶
面如吾面乎(襄/六)¶
<pb:KR3k0049_WYG_022-10b>¶
長三尺衛靈公有臣曰公孫吕身長七尺面長三尺焉¶
廣三寸鼻目耳具而名動天下(荀/子)¶
得艾楚白公作亂殺子西子期于朝而刼惠王子西以¶
袂掩面而死葉公在蔡方城之外皆曰可以入矣及北¶
門乃胄而進又遇一人曰君胡胄國人望君如望嵗焉¶
曰日以㡬若見君面是得艾也(哀十/六)¶
有光孔子謂盜跖曰將軍身長八尺二寸面目有光脣¶
如激丹齒如齊貝音中黄鍾而名曰盜跖丘竊為將軍¶
<pb:KR3k0049_WYG_022-11a>¶
恥不取焉(莊/子)¶
絮覆吳王將死曰吾以不用子胥言以至於今死者無¶
知則已死者有知吾何面見子胥也遂䝉絮覆面自刎¶
(説/苑)¶
怒面田光曰竊觀太子客無可用者夏扶血勇之人怒¶
而面赤宋意脈勇之人怒而面青武陽骨勇之人怒而¶
面白光所知荆軻神勇之人怒而色不變(燕丹/子)¶
創面哀帝初即位博士申咸毁給事中薛宣不供養行¶
<pb:KR3k0049_WYG_022-11b>¶
喪服薄於骨肉不宜復列封侯使在朝省宣子況為右¶
曹侍郎數問其語賕客揚明欲令創咸面目使不居位¶
㑹司𨽻缺況恐咸為之遂令明遮砍咸宫門外斷鼻脣¶
身八創事下有司況減死一等宣坐免為庶人(漢/書)¶
希見朱博為人亷儉不好酒色游宴自微賤至富貴食¶
不重味案上不過三柸夜寢早起妻希見其面(上/)¶
創頰朱博為左馮翊長陵大姓尚方禁少時曽盜人妻¶
見斫創著其頰府功曹受賂白除禁調守尉博聞知以¶
<pb:KR3k0049_WYG_022-12a>¶
他事召見視其面果有瘢博辟左右問禁是何等創也¶
禁自知情得乃叩頭服博笑曰大丈夫固時有是因親¶
以為耳目(上/)¶
滅瘢孔休守新都相休謁見莽莽縁恩意進其玉具寳¶
劍欲以為好休不肻受莽因曰誠見君面有瘢美玉可¶
以滅瘢欲獻其玉璏耳¶
犁面耿秉為征西將軍鎮撫單于以下及囊南單于舉¶
國發哀犁面流血(東觀/漢記)¶
<pb:KR3k0049_WYG_022-12b>¶
半面應奉字世叔年二十時嘗詣彭城相袁賀賀時出¶
行閉門造車匠於内開扇出半面視奉奉即委去後數¶
十年於路見車匠識而呼之(後漢/書)¶
堊面徐庶名福本單家子少好任俠擊劍中平末嘗為¶
人報讐白堊突面被髪而走(魏/畧)¶
似驢諸葛恪父瑾面長似驢孫權大㑹羣臣使人牽一¶
驢入長檢其面題曰諸葛子瑜各跪請筆續其下曰之¶
驢舉坐歡笑乃以驢賜恪(吳/志)¶
<pb:KR3k0049_WYG_022-13a>¶
炙面真女謝仙女者謝承孫也吳歸命候采仙女充後¶
宫仙女乃炙面服醇醯以取黄瘦竟得免(㑹稽後/賢記)¶
不洗稽康性復疎&KR0568;筋駑肉緩頭面常一月十五日不¶
洗不大悶癢不能沐也(絶交/書)¶
疪面趙孟字長舒入鋪尚書都令史善於清談有國士¶
之風其面有疪㸃諸事不決皆言當問疪面也(王隱/晉書)¶
最窟琅琊諸葛忘名而病鼠痿劉真長見歎曰鼠乃復¶
窟宂人面乎(郭/于)¶
<pb:KR3k0049_WYG_022-13b>¶
白面陳郡謝石字石奴少患面創諸治莫愈乃自幽逺¶
止於岩下中宵有物來䑛其創隨䑛隨除既不見刑竟¶
為是龍而䑛處悉白故世呼為謝白面(異/苑)¶
槊刺初王恭販梟首於東街王平之袖槊刺其面(晉/書)¶
紫面劉牢之面紫赤鬚目驚人而沈毅多計¶
如鐵劉裕於東府聚樗蒲大擲一判應至數百萬餘人¶
並黒犢唯裕及劉毅在後毅次擲得雉大喜褰衣繞床¶
呌謂同座曰非不能盧不事此耳裕因援五木久之曰¶
<pb:KR3k0049_WYG_022-14a>¶
老兄試為卿答即成盧焉毅意殊不快然素黒其面如¶
鐵色焉(上/)¶
白面書生沈慶之謂帝曰耕當問奴織當問婢今論爭¶
伐問白面書生事何由濟(宋/書)¶
如田明帝大㑹新亭接勞諸軍王摴蒲暏官李安人五¶
擲皆盧帝大驚目安人曰鄉面方如田封侯狀也(上/)¶
作面劉瑀為右衛將軍因求益州甚不得意至江陵與¶
顔峻書曰朱脩之三世叛兵一日居荆州青油幕下作¶
<pb:KR3k0049_WYG_022-14b>¶
謝宣明面見向族叔秀之為丹陽瑀又與親故書曰吾¶
家黒面阿秀遂居劉安衆處朝廷不為多士(南/史)¶
如刻畫崔㥄字長儒狀貌偉麗善于容止李渾將聘梁¶
名輩畢萃于詩酒正歡㥄復到一坐無復談話鄭伯猷¶
嘆曰身長八尺面如刻畫聲欬為洪鐘響胷中著千卷¶
書使人那得不畏服(北/史)¶
破面齊東昏即位多行殺戮沈昭畧與沈丈季徐孝嗣¶
同召入省例賜藥酒昭各罵孝嗣曰廢昏立明古今令¶
<pb:KR3k0049_WYG_022-15a>¶
典宰相無才致有今日即擲甌投孝嗣面曰使作破面¶
鬼(齊/書)¶
馬面斛律光字明月馬面彪身神爽雄傑少言笑工騎¶
射初為侯景部下彭樂謂高敖曹曰斛律家小兒不可¶
三度將行後奪人名(北/史)¶
狹長宗如周南陽人有才學以府僚隨詧後至度支尚¶
書如周面狹長蕭詧以法華經云聞經隨喜面不狹長¶
嘗戲之曰卿何為謗經如周踧踖自陳不謗詧又謂之¶
<pb:KR3k0049_WYG_022-15b>¶
如初如周懼出告蔡大寳大寳知其㫖笑謂之曰君當¶
不謗餘經正應不信法華耳如周乃悟¶
如虎袁天綱與韋挺游謂挺面如虎當以武處官挺善¶
隱太子薦為左衛率(唐/書)¶
似高麗楊再思張易之兄司禮少卿同休請公卿宴其¶
寺戲曰公面似高麗(上/)¶
黄面兒賈餗㑹曲江故事尹自門步入揖御史餗騎而¶
入御史揚儉蘇特固爭餗曰黄面兒敢爾(上/)¶
<pb:KR3k0049_WYG_022-16a>¶
白面兒劉鄩末帝遣使者監督其軍鄩召諸將謀曰主¶
上深居禁中與白面兒謀必敗人事(上/)¶
面部三無李寛為常侍有門下士姓盧善相或問李公¶
如何曰據其面部所無者三無子無宅無塜公有數子¶
皆先公卒有宅未嘗還鄉居死于池州乗舟歸舟破沈¶
其骨(金華/子)¶
能寒人面獨能寒何也曰頭者諸陽脈之㑹也諸隂脈¶
皆至頸項還不上獨諸陽一脈上頭故面能寒耳(素/問)諸¶
<pb:KR3k0049_WYG_022-16b>¶
陽之㑹皆在于面十二經脈三百六十五絡其血氣皆¶
上于面而走空竅其精陽氣上走於目而為睛其别氣¶
走於耳而為聴其宗氣上出於鼻而為臭其濁氣出於¶
胃走脣舌而為味其氣之津液皆上燻于面而皮又厚¶
其肉堅故天氣甚寒不能勝之也(靈樞/經)¶
飾面夫心猶面首也一旦不脩飾則塵垢穢之人心不¶
思善則邪惡入之人盛飾其面而莫脩其心惑矣(蔡邕/女戒)¶
　　眉¶
<pb:KR3k0049_WYG_022-17a>¶
娬媚眉媚也有娬媚也(釋/名)¶
華蓋眉號華蓋覆明珠明珠目也(黄庭/經)¶
八采堯眉八采(春秋元/命苞)有古强者自云已四千嵗云見¶
堯舜禹湯説之了了世云堯眉八采不然也直兩眉頭¶
甚竪似八字耳(抱朴/子)¶
虎眉文王虎眉(帝王/世紀)¶
十二彩孔子眉十二彩(世/家)¶
廣一尺伍子胥眉間廣一尺(吳越/春秋)莫耶子赤鼻眉間一¶
<pb:KR3k0049_WYG_022-17b>¶
尺(列仙/傳)干將子赤鼻眉廣三寸(列士/傳)¶
去眉豫讓又漆身為厲滅鬚去眉自刑以變其容為乞¶
人而往乞(國/䇿)¶
旴衡陳崇奏莽功德曰旴衡振色振揚武怒孟康曰眉¶
上曰衡旴衡舉眉揚目也(漢/書)揚雄謂揚眉曰揚衡(續博/物志)¶
赤眉天鳯五年樊崇起兵於莒王莽使平均公亷丹征¶
之崇等欲戰恐其衆與莽兵亂乃皆朱其眉由是號曰¶
赤眉(東觀/漢記)後書作赤糜¶
<pb:KR3k0049_WYG_022-18a>¶
愁眉元嘉中京都婦女作愁眉啼糚折要步齲齒笑所¶
謂愁眉者細而曲折啼糚者薄拭目下若啼處墮馬髻¶
者作一邉折要步者足不在體下齲齒笑者若齒痛樂¶
不欣欣始自大將軍梁冀家所為京都歙然諸夏皆放¶
效天誡若曰兵馬將往收捕婦女憂愁踧眉啼泣吏卒¶
掣頓折其要脊令髻傾邪雖强語笑無復氣味也(後漢/志)¶
白眉蜀馬良字季常宜城人也兄弟五人並有才名鄉¶
里為之諺曰馬氏五常白眉最良眉中有白毛故以稱¶
<pb:KR3k0049_WYG_022-18b>¶
之(襄陽蓍/舊傳)¶
布置庾公道王尼子非唯事事勝於人布置鬚眉亦勝¶
人我輩皆出其轅下(語/林)¶
炙眉王澄在荆州終日酣飲不以衆務在意郭舒常切¶
諫之荆土士人宗廞常因酒忤澄澄怒叱左右棒廞舒¶
厲色謂左右曰使君過醉汝輩何敢妄動澄恚曰别駕¶
狂耶誑言我醉因遣掐其鼻炙其眉頭舒跪而受之澄¶
意少釋而廞遂得免後事王敦諌敦敦曰平子以卿病¶
<pb:KR3k0049_WYG_022-19a>¶
狂故掐鼻炙眉頭舊疾復發耶舒曰古之狂也直汲黯¶
朱雲豈癡乎¶
伸眉頭宋王𤣥謨在雍州人間訛言欲反𤣥謨馳啟孝¶
武具陳本末帝知其虚馳遣主書吳喜公慰撫之又答¶
曰七十老公反欲何求聊復為笑想足以伸卿眉頭耳¶
𤣥謨性嚴未曽妄笑時人言𤣥謨眉頭未曽伸故以此¶
見戲(南/史)¶
過目袁天綱帝在九成宫令視岑文本曰學堂瑩夷眉¶
<pb:KR3k0049_WYG_022-19b>¶
復過目文才振于天下¶
覆眼毛若虚眉毛覆於眼性殘忍天寳末為武功丞¶
眉宇房琯見元德秀歎曰見紫芝眉宇使人名利之心¶
都盡¶
通眉李賀字長吉為人纎瘦通眉長指𤓰能疾書(唐/書)¶
不伸郭崇韜莊宗思得高樓避暑乃遣王允平營之宦¶
官曰郭崇韜眉頭不伸陛下雖欲有作其可得乎(五代/史)¶
　　目¶
<pb:KR3k0049_WYG_022-20a>¶
黙限目黙也黙而内識也眼限也曈子限限而出也(釋/名)¶
目肝目肝之使(春秋元/命苞)¶
大目伏犧大目(孝經援/神契)¶
四目蒼頡四目是謂並明(春秋引/演圖)¶
舜曈舜重曈子是謂慈原上應提攝下應三元(元命/苞)¶
膠目管子縳束於魯鮑叔曰君欲霸王則臣不若管夷¶
吾桓公曰夷吾寡人之賊也射我者也不可鮑叔曰夷¶
吾為其君射人若得之則彼亦將為君射人君不聴鮑¶
<pb:KR3k0049_WYG_022-20b>¶
叔固讓果聴之於是使告魯曰管仲寡人讐也願得而¶
親加手焉魯許諾乃使吏鞟其拳膠其目盛之以鳴夷¶
置之車中至齊境桓公使人以朝車迎之(吕/覽)¶
如星衛蒯瞶亂子路興師往有狐黯者當師曰子欲入¶
耶曰然黯從城上係蔴繩釣子路半城問曰為師也耶¶
為君耶曰在君為君在師為師黯因投之折其左股不¶
死黯開城欲殺之子路目如明星之光曜黯不能前黯¶
曰畏子之目願覆之子路以衣袂覆目黯遂殺之(論語/隱義)¶
<pb:KR3k0049_WYG_022-21a>¶
河目夫子適周見萇𢎞言終退萇𢎞語劉文公曰吾觀¶
孔仲尼有聖人之表河目而隆顙黄帝之形貌也脩肱¶
而龜背長九尺有六寸成湯之容體也(孔叢/子)¶
目論越王無彊與中國爭强北伐齊齊王使人説于越¶
王越王不納齊使者曰幸也越之不亡也吾不貴其用¶
智如目之見毫毛而不自見睫也今王知晉之失計不¶
知越之過是目論也(史/記)¶
察毫離朱之明察毫末於百步之外下水尺不能見淺¶
<pb:KR3k0049_WYG_022-21b>¶
深非目不明其勢難覩也(慎/子)¶
䀹目田駟欺鄒君鄒君將殺之田駟恐告惠子惠子見¶
鄒君曰有人見君則䀹其一目奚如君曰我必殺之惠¶
子曰瞽䀹兩目君奚弗殺駟東欺齊侯南欺荆王駟之¶
於欺人瞽也君奚怨乃弗殺(韓/子)¶
眥裂漢王詣鴻門謝項羽羽欲殺漢王樊噲帶劔擁盾¶
入軍門披帷西向立瞋目視羽鬚髪上指目眥盡裂(史/記)¶
重瞳周生曰舜目蓋重瞳子又聞項羽亦重瞳子羽豈¶
<pb:KR3k0049_WYG_022-22a>¶
其苗裔耶何興之暴也(上/)顔回重瞳(劉/子)王莽重瞳子(本/傳)¶
吕光字世明身長八尺四寸目重瞳子左肘有肉印(涼/州)¶
(記/)沈約左目重瞳子腰有紫痣聰明過人好墳籍聚書¶
至二萬卷都下無比(梁/書)隋魚俱羅相表異人目有重瞳¶
言聞數百步隂為煬帝所忌梁敬真希㫖奏殺之(北/史)梁¶
康王友孜目重瞳子嘗竊自負以為當為天子(五代/史)李¶
煜重瞳子(南/唐)¶
懸珠東方朔上書云臣朔長九尺三寸目若懸珠齒如¶
<pb:KR3k0049_WYG_022-22b>¶
編貝(漢/書)¶
生蛆杜根諫和熹鄧后以安帝宜親政事太后大怒囊¶
盛撲殺之根詐死三日目中生蛆(東觀/漢記)¶
目盲曹操與丁沖親善聞其子儀為令士欲以愛女妻¶
之五官將曰女人觀貌而正禮目不便恐愛女未必悦¶
也後儀到與論議曰丁椽好士也即使其兩目盲尚當¶
與女何況但眇(魏/書)李神儁沙苑之敗䇿眇馬而起曰丁¶
椽力馬倒曰丁椽誤我(北史八/十八)¶
<pb:KR3k0049_WYG_022-23a>¶
刮膜魏武帝病眼令華佗以金箆刮膜¶
出瞳景王嬰孩時有目疾宣王令華佗治之出眼瞳割¶
去疾而納之傳藥(沈約/晉書)初司馬師目有瘤疾使醫割之¶
文鴦之來攻也驚而目出懼六軍之恐蒙之以被痛甚¶
囓被而左右莫知焉遂卒(晉/書)¶
青白眼阮籍能為青白眼見禮俗之士以白眼對之及¶
稽喜來吊籍作白眼喜不懌而退弟康聞之乃齎酒挾¶
琴造焉籍大悦乃見青眼由是禮俗之士疾之若讎¶
<pb:KR3k0049_WYG_022-23b>¶
爛爛王戎形狀短小眸子洞徹視日而眼照不虧裴楷¶
見而目之曰戎眼爛爛如巖下電¶
閃閃裴令公有儁容姿一旦有疾至困惠帝使王夷甫¶
往看裴方向壁卧聞王使至强回視之王出語人曰雙¶
眸閃閃若巖下電精神挺動體中故小惡(世/説)¶
睕睕石季龍時太子詹事孫珍問侍中崔約曰吾患目¶
疾何方療之約素狎珍戲之曰溺中則愈珍曰目何可¶
溺約曰卿目睕睕正耐溺中珍恨之以白石宣宣於諸¶
<pb:KR3k0049_WYG_022-24a>¶
子中最胡狀目深聞之大怒誅約父子(載/記)¶
目痛方范甯字武子嘗患目痛就張湛求方湛因嘲之¶
曰古方宋陽里子少得其術以授魯東門伯魯東門伯¶
以授左丘明遂世世相傳及漢杜子夏鄭康成魏南堂¶
隆晉左太沖凡此諸賢並有目疾得此方云用損讀書¶
一減思慮二專内視三簡外觀四旦晚起五夜早眠六¶
凡六物熬以神火下以氣簁藴於胷中也七日然後納¶
諸方寸脩之一時近能數其目睫逺視及捶之餘長服¶
<pb:KR3k0049_WYG_022-24b>¶
不已洞見墻壁之外非但明目乃亦延年(晉/書)¶
引刀刺血符生驍果粗暴嗜酒無賴祖洪甚惡之生無¶
一目年七嵗洪戲之問侍者曰吾聞瞎兒一淚信乎侍¶
者曰然生怒引佩刀自刺出血曰此亦一淚也洪大驚¶
(崔鴻十六/國春秋)¶
屍瞳明亮潯陽周虓字孟威晉康寜中鎮於巴西為符¶
堅所獲守節不屈堅使使者道虓躬治逵陌謂使者云¶
煩君語賊符堅何至仰煩國士如此又潜圖襲堅堅聞¶
<pb:KR3k0049_WYG_022-25a>¶
之曰小人正欲覔死殺之適足成名耳乃苦考楚不食¶
而卒斂已經旬堅怒猶未歇剖棺臨視虓屍歘逥眸鬢¶
髭張裂精瞳明亮迴盻矚堅堅覩而喜稱乃厚加贈賻¶
(異/苑)¶
道眇輒泣宋袁粲初忤于孝武其母候乗輿出負磚叩¶
頭流血磚碎傷目自此後粲與人語有誤道眇目者輒¶
涕泣彌目(南史/十六)¶
白虹貫日禇彦回美姿貌善容止時以方何平叔袁粲¶
<pb:KR3k0049_WYG_022-25b>¶
曰禇公眼睛白多所謂白虹貫日亡宋者終此人也(上/)¶
謎眼魏威陽王元禧謀反遁是左右惟尹龍虎從之禧¶
近不知所為謂龍虎曰吾憒憒不能堪試作一謎當思¶
解之以什毒悶龍虎欵憶舊謎云眠則俱眠起則俱起¶
貪如豺狼贓不入已都不有心於規刺也禧亦不以為¶
諷已因解之曰此是眼也而龍虎謂之是(魏/書)¶
大眼王肅弟秉之初歸國也謂大眼曰在南聞君之名¶
以為眼如車輪及見乃不異於人大眼曰旗鼓相望瞋¶
<pb:KR3k0049_WYG_022-26a>¶
眸奮發足使君目不能視何必大如車輪(北/史)¶
千里眼楊逸為南秦州刺史為政愛人尤憎豪猾廣設¶
耳目善惡畢聞其兵出使下邑皆自持糧人或為設食¶
者雖在闇室終不敢進咸言楊使君有千里眼那可欺¶
之(魏/書)¶
眇目梁元帝武帝第七子也初武帝夢眇目僧執香爐¶
稱託生王宫帝初生患眼醫療必増武帝自下意療之¶
遂肓一目(南/紀)劉諒字求信好學有文才為湘東王所善¶
<pb:KR3k0049_WYG_022-26b>¶
王嘗游江濱歎秋望之美諒對曰今日可謂帝子降於¶
北渚王有目疾以為刺已應曰卿言眇眇以愁予耶從¶
此嫌之(傳/)元帝一目失明深忌諱之為湘東王荆鎮州¶
嘗使博士講論語至于見瞽者必變色語不為隱帝大¶
怒乃酖殺之(廣異/記)王偉協侯景謀謨其文檄並偉所製¶
景敗見禽上五百字詩于元帝帝愛其才將捨之朝士¶
多忌乃請視偉作檄文云項羽重瞳尚有江東之敗湘¶
東一目寧為四海所歸帝大怒殺之(景/傳)元帝母阮脩容¶
<pb:KR3k0049_WYG_022-27a>¶
曽失一珠元帝時㓜竊吞之謂是左右所盜乃炙魚眼¶
以厭之信宿之間珠遂便出帝尋一目致眇蓋魚之報¶
也(韻/對)邵陵王綸賦詩戲之曰湘東有一病非啞復非聾¶
相思下隻淚望直有全功¶
眄速高澄賈子儒相之曰人有七尺之軀不如一尺之¶
面一尺之面不如一寸之眼大將軍臉薄眄速非帝王¶
相也果如其言¶
奕奕琅琊王儼武成帝第三子後主時儼惡和士開駱¶
<pb:KR3k0049_WYG_022-27b>¶
提波奢恣二人相謂曰琅琊王眼光奕奕數步射人由¶
是忌之(北/齊)¶
青睛徐陵目有青睛時人以為聰慧之相也(南史五/十二)¶
眼方眼方者壽千嵗陶𢎞景晚年一眼有時而方(仙/書)¶
視日不眩劉炫字光伯眸子精明視日不眩左手畫方¶
右手畫圓口誦目數耳聴五事同舉無所遺失(隋/書)¶
視逺劉焯字士元犀額龜背望高視逺與劉炫結盟為¶
友以儒學知名世稱二劉¶
<pb:KR3k0049_WYG_022-28a>¶
黒白明澈李密額鋭角方瞳子黒白明澈煬帝見之謂¶
宇文述曰左仗下黒色小兒為誰曰蒲山公李寛子密¶
帝曰箇小兒瞻視異常無令宿衛(唐/書)¶
　孔帖以方字帶下讀誤¶
白眼相公張公素允伸性暴厲眸子多白燕人號白眼¶
相公(新/唐)¶
紫光武攸緒晚年肌肉殆盡目有紫光晝見星月又能¶
辨數里外語(酉/陽)¶
<pb:KR3k0049_WYG_022-28b>¶
目光如火郭子儀身長七尺二寸初在行伍李白客并¶
州於哥舒翰座上見之曰此壯士目光如火照人不十¶
年當擁節旄屢脱其刑責翰因署為牙門將後子儀勘¶
定安史之亂歴諸道節度及永王璘及事于李白子儀¶
請以官爵贖翰林上許之因而免誅(樂史/序)¶
四白裴珪妻張憬藏相之曰夫人目脩緩法曰目有四¶
白五夫入宅夫人且得罪俄坐姦没入掖庭¶
如秋水賀知章見李泌曰此稚子目如秋水必一拜卿¶
<pb:KR3k0049_WYG_022-29a>¶
相(鄴侯/家傳)¶
鼠目元載李揆為相苗晉卿數薦元載于李揆揆輕載¶
地寒謂晉卿曰龍章鳯姿士不見用獐頭鼠目子乃求¶
官耶後載聞銜之及秉政揆流落十六年(唐/書)¶
目禁闗播與盧把論事帝前播意不可避坐欲有所言¶
把目禁輒止¶
眼語韓建昭宗東遷建從至洛昭宗舉酒屬朱温與建¶
曰遷都之後國步小康社稷安危繫卿兩人次何皇后¶
<pb:KR3k0049_WYG_022-29b>¶
舉觴建躡朱温足乃陽醉去建出謂朱温曰天子與宫¶
人眼語幕下有兵仗聲恐公不免也太祖以故尤德之¶
(五代/史)¶
獨眼龍李克用少驍勇軍中號曰李鵶兒其一目眇及¶
其貴也又號獨眼龍蓋威名蓋於代北(上/)王延稟審知¶
之養子眇一目人亦謂之獨眼龍後為延鈎所殺(五國/故事)¶
陽疾楊行密為吳王其妻兄朱延壽為壽州節純潜以¶
宗姓通于梁祖將規淮甸行密謀之且慮召之不至乃¶
<pb:KR3k0049_WYG_022-30a>¶
陽為目疾每接延夀使者必錯亂其所見以示之嘗行¶
故觸柱而仆凡三年其妻旦夕視其動静以為信至於¶
私於僕𨽻悉避餘人唯不避行密密一日謂其妻曰吾¶
目疾不瘳矣諸兒且不克省軍府之事當屬於舅汝宜¶
召之其妻自以書召延壽既至行密處正㕔潜兵以見¶
之俄而開目曰數年不見舅今旦果相覩延夀惶駭遂¶
叱勇士執而殺之仍廢其妻焉(五代史五/國故亊)¶
去㢓錢鏐年老一目失明中朝國醫胡某曰可無療此¶
<pb:KR3k0049_WYG_022-30b>¶
當延五七嵗壽若決膜去内瘴眼即復舊但慮損福鏐¶
曰吾得不為一目鬼於地下足矣醫為治之復故凡賂¶
醫金帛計五萬緡未㡬鏐卒(談/苑)¶
夜光張彦澤為人驍悍殘忍目睛黄而夜有光顧視如¶
猛獸以善射為騎將數從莊宗明宗戰伐(五代/史)¶
瞬如電吳主昇身長七尺姿貌瑰特目瞬如電語音厚¶
重望之懾人與語可愛(五國/故事)¶
鬼眼陶糓少時夢數吏云奉符換眼吏附耳求錢十萬¶
<pb:KR3k0049_WYG_022-31a>¶
安第一眼糓不應又云錢五萬安第二眼復不答吏曰¶
上安第三眼即以二彈丸納眼中既覺眼色深碧後有¶
善相道士陳紫陽曰好貴人貴氣奈一雙鬼眼竟不至¶
大位(卓異/記)太祖嘗謂陶糓一雙鬼眼(畫謾/録)¶
木睛周寳唐立武選以高上擊毬較其能否而黜陟之¶
至有致鐵鈎于毬仗以相擊寳嘗與此選為鐵鈎所摘¶
一目暗失寳取睛吞之復擊毬獲頭籌遂授官原勑賜¶
木睛以代之一日晨起潄木睛墜水棄之侍姬竊笑寳¶
<pb:KR3k0049_WYG_022-31b>¶
怒曰瞎漢何足笑遂殺之注木睛莫知何木置中無所¶
礙視之如真睛矣(吳越/備史)¶
眼多白李承之在仁宗朝官州縣因邸吏報包拯拜參¶
政或曰朝廷自此多事矣承之正色曰包公無能為今¶
知鄞縣王安石者眼多白甚似王敦他日亂天下者此¶
人也(邵氏聞/見録)潘陽仲見王敦小時謂曰君蜂目已露但¶
豺聲未振耳必能食人亦當為人所食(世/語)楚令尹子上¶
謂世子商臣蜂目而豺聲忍人也不可立也(左文/元)¶
<pb:KR3k0049_WYG_022-32a>¶
抗陽蔡京嘗入朝已立班上御殿差晚杲日照耀衆莫¶
敢仰視京注目久而不瞬或曰大貴相也陳子翁曰貴¶
則貴矣然區區精神敢抗太陽他日得志必無君為天¶
下患也(百家/詩序)秦檜眼有夜光¶
身鏡眼者身之鏡視多則鏡昏妾有磨鏡之石(真/誥)¶
眼神眼神明上字英𤣥(黄/庭)目神名虚監生字道童(神回/元)¶
銀海肩為玉樓眼為銀海(道/經)亦曰銅闗¶
眼泉鮑溶詩謂淚曰眼泉(三水/小牘)¶
<pb:KR3k0049_WYG_022-32b>¶
養目凡視五色皆損目惟黒色無損李氏有江南日中¶
書皆用皂羅糊屛風所以養目也(倦游/雜録)¶
昧襄王將以狄伐鄭富辰諫曰目不别五色之章為昧¶
(禧二/十四)五色令人目盲(老/)失性有五一曰五色亂目使人¶
目不明(莊/)目不能決黒白之色則謂之盲盲則不能避¶
晝日之險(韓解/老)¶
見百步目見百步之外而不能見其眥(胡非/子)楚莊王欲¶
伐越杜子諫曰王之伐越何也王曰政亂兵弱杜子曰¶
<pb:KR3k0049_WYG_022-33a>¶
臣患知之如目也能見百步之外而不能自見其睫王¶
之弱亂非越王之下也而欲伐越此知之如目也(韓/子)眼¶
能察天衢而不能用項領之間(抱朴/子)¶
不見太山夫目察秋毫之末而耳不聞雷霆之音耳調¶
玉石之聲而目不見太山之高何則小有所志而大有¶
所忘也(淮/南)¶
察度察色單穆公曰夫目之察度也不過步武尺寸之¶
閒其察色也不過墨文尋常之閒(國/語)¶
<pb:KR3k0049_WYG_022-33b>¶
　　耳¶
心候耳者心之候(元命/苞)¶
洗耳堯聘許由為九州牧由聞之洗耳於河(高士/傳)¶
耳長務光夏時人耳長七寸陽都女耳細而長衆皆言¶
此天人也(列仙/傳)¶
心樞景公將鑄大鐘單穆公曰夫耳目心之樞機也故¶
必聴龢而視正聴龢則聰視正則明(國/語)¶
耳塞梁亡自亡也湎于酒淫于色心昏耳目塞上無正¶
<pb:KR3k0049_WYG_022-34a>¶
長之治大臣背叛民為冦盜梁亡自亡也(穀梁/傳)¶
三門老子耳有三門(瀨鄉/記)老君耳長七寸(抱朴/子)¶
免洗鶡冠子常居深山耳聾謂妻子曰吾免為巢由洗¶
耳清溪¶
唾耳燕丹使田光往候荆軻值其醉唾其耳中軻覺曰¶
此出口入耳之言必大事也則往見光(列士/傳)¶
重聴黄霸為穎川太守長吏許丞老病聾督郵白欲逐¶
之霸曰許丞亷吏雖老尚能拜起送迎頗重聴何傷且¶
<pb:KR3k0049_WYG_022-34b>¶
善助之母失賢者意¶
顧見其耳曹公擒吕布布顧劉備曰𤣥德卿為上坐客¶
我為降虜繩縳我急獨不可一言耶操曰縳虎不得不¶
急曹公欲緩之備曰不可公不見布事丁建陽董太師¶
乎操額之布目備曰大耳兒最叵信(英雄/記)先主身長七¶
尺五寸垂手下膝顧自見其耳(蜀/志)王蜀后主衍方頥大¶
口垂手過膝顧目見耳(五代/史)¶
稱聾先主定蜀杜微嘗稱聾閉門不出丞相亮領益州¶
<pb:KR3k0049_WYG_022-35a>¶
牧以微為主簿固辭轝而致之亮以微不聞人語坐上¶
與書曰君但以德輔時耳不責君軍事君何為汲汲求¶
去乎(蜀/志)¶
枕流孫子荆年少時欲隱語王武子當枕石漱流誤曰¶
漱石枕流王曰流可枕石可漱乎孫曰所以枕流欲洗¶
其耳(世/語)許由為堯所讓其友巢父責之由乃過清泠水¶
洗耳拭目曰向聞貪言負吾之友(逸士/傳)¶
天柱太尉劉壽少遇相師曰耳為天柱今君耳有城郭¶
<pb:KR3k0049_WYG_022-35b>¶
必典家邦(長沙蓍/舊傳)¶
相望武皇帝李雄美容貌相工相之曰此君口如方器¶
耳如相望位必過二公不疑也(蜀/書)¶
垂肩王導多病每自憂慮陳訓曰公耳竪垂肩必壽亦¶
大貴(晉/書)¶
戲弄齊杜臺卿字少山為尚書左丞省中以其耳聾戲¶
弄之下辭不得理者至大罵臺卿見其口動謂為自陳¶
令史又不曉諭訓對往往乖越聴者以為嗤笑(北/史)¶
<pb:KR3k0049_WYG_022-36a>¶
佯聾王笠不仕佯狂作聾每説話則畫字後隱嵩山隋¶
文帝召不起¶
三耳秀才隋兖州佐史董慎性公直明法理一日出州¶
門逢一黄衣使者曰太山府君呼君為録事即内慎於¶
大布囊負之既至府君命坐因與之論天曹疑獄慎舉¶
張審通自代審通為狀申天曹天符下罰府君府君大¶
怒審通即命左右取方寸肉塞却一耳遂無聞審通更¶
為判申天曹允之府君悦命左右割下耳中肉令一小¶
<pb:KR3k0049_WYG_022-36b>¶
鬼擘之為一耳安於審通額上既寤數日額角痒遂踴¶
出一耳通前三耳而踴出者尤聰時人笑曰天有九頭¶
鳥地有三耳秀才亦呼雞冠秀才者(幽怪/録)¶
耳中天地薛君曹見二青衣駕赤犢出耳二童子曰兠¶
𤣥國在吾耳中一童子傾耳示君曹乃别有天地花卉¶
因捫耳投之至一都㑹城池樓堞窮極瓌麗因作思歸¶
賦自童子耳中落(上/)¶
耳栢許公宇文述素好著奇炫燿時人又遇天寒雲定¶
<pb:KR3k0049_WYG_022-37a>¶
興曰入内宿衛必當耳冷述曰然乃製梜頭巾令深栢¶
耳人學之名為許公栢勢述大悦曰雲兄所作必能變¶
俗我聞作事可法故不虚也(北/史)¶
無根袁天綱工相術馬周就之相天綱曰馬侍御伏犀¶
貫腦兼有玉枕又背如負物當富貴不可言公面包赤¶
命門色暗耳後骨不起耳無根只恐非壽者周後伍至¶
中書令兼吏部尚書年四十八卒(舊/唐)¶
龜息李嶠㓜有清才詣袁天綱綱曰郎君神氣清秀而¶
<pb:KR3k0049_WYG_022-37b>¶
壽若不永母憂之天綱請同於書齋連榻而坐寢袁登¶
床穩睡李獨不寢至五更忽睡袁適覺視李嶠無喘息¶
以手候之鼻下氣絶初大驚怪良久偵候其出入息乃¶
在耳中撫而告之曰得矣遂起賀其母曰數候之皆不¶
得今方見之矣郎君必大貴壽是龜息也貴壽而不富¶
耳後果如其言(定命/録)¶
驢耳汴州節度李忠臣嘗因奏對德宗謂之曰卿耳甚¶
大貴人也忠臣對曰臣聞驢耳甚大龍耳即小臣耳雖¶
<pb:KR3k0049_WYG_022-38a>¶
大乃驢耳也上悦之(上/)¶
耳冷孟𢎞微對宣宗曰陛下何以不知有臣不以文字¶
召用帝怒曰朕耳冷不知有卿翊日喻輔臣曰此人躁¶
妄欲求内相乃黜之¶
缺左商成已生而鈌左耳¶
通人老子曰言者所以通已於人也聞者所以通人於¶
已也既闇且聾人道不通故有闇聾之病者莫知事通¶
豈獨形骸有闇聾哉心亦有之塞也莫知所通此闇聾¶
<pb:KR3k0049_WYG_022-38b>¶
之類也(文/子)¶
神聴文子問道老子曰學問不精聴道不深凡聴者將¶
以達智也將以成行也將以致功名也不精不明不深¶
不達故上學以神聴中學以心聴下學以耳聴以耳聴¶
者學在皮膚以心聴者學在肌肉以神聴者學在骨髓¶
故聴之不深即知之不明知之不明即不能盡其精不¶
能盡其精即行之不成(上/)¶
豆塞夫耳之主聴目之主明一葉蔽目不見太山兩豆¶
<pb:KR3k0049_WYG_022-39a>¶
塞耳不聞雷霆道開而否未之聞也(鶡冠/子)¶
耳苦傾聴求聲者則耳苦而目樂定心管物者則神勞¶
而形安同在一身之上而休戚異者是天理殊宜造化¶
自隔¶
身牖九華真妃曰耳者身之牖聴衆則牖閉妾有決牖¶
之術(真/誥)¶
嬌女耳神空閑字幽田(黄鹿/經)嬌女窈窕翳霄時真誥曰¶
嬌女耳神名¶
<pb:KR3k0049_WYG_022-39b>¶
耳相耳門不容麥百嵗(樊氏/相法)耳門小富而恡(相/書)¶
垂肩珠崖儋耳其渠師耳垂肩三寸(後/漢)¶
為翼南方落頭民其頭能飛以耳為翼(博物/志)¶
龍虎沐胥國人左耳中出青龍右耳中出白虎龍虎初¶
出之時如繩縁頰手特面如龍虎皆飛去地十餘丈而¶
雲氣繞龍風吹虎俄而以手一揮龍虎皆還入其耳(王/子)¶
(年拾/遺録)¶
　　鼻¶
<pb:KR3k0049_WYG_022-40a>¶
心門鼻者心之門(養生/經)鼻者肺之使(白虎/通)¶
天臺天中之岳謂鼻也一名天臺(黄庭/&KR0052;)¶
玉壟鼻神玉壟字靈堅亦曰玉廬(上/)鼻神名沖靈玉字¶
道微(四/命)¶
山源鼻中隔之際名曰山源山源者一名鬼井一名神¶
池一名邪根一名魂臺也(真/誥)¶
虎鼻伏羲山準禹虎鼻(援神/契)夏禹蛇身人面牛首虎鼻¶
而有大聖之德(列/子)¶
<pb:KR3k0049_WYG_022-40b>¶
叩鼻邾婁人執甑子用之社蓋叩其鼻以血社也(公羊/傳)¶
鼻柱老子鼻柱(瀬鄉/記)¶
彈鼻蘇子南使齊謂齊王曰臣聞當世之舉王必誅暴¶
正亂今宋王射天笞地鑄諸侯之像使侍屏匽展其臂¶
彈其鼻此天下無道而王弗伐王名終不成矣(國/䇿)¶
堊鼻莊子過惠子之墓顧謂從者曰郢人堊漫其鼻端¶
若羽翼使匠石斵之匠石運斤成風聴而斵之盡堊而¶
鼻不傷郢人立不失容宋元君聞之召匠石曰嘗試為¶
<pb:KR3k0049_WYG_022-41a>¶
寡人為之匠石曰臣則嘗能斵之雖然臣之質死久矣¶
自夫子之死也吾無以為質矣吾無與言之矣(莊/子)¶
鼻醜秦割國之君劓殺其民於是赭衣塞路有鼻者醜¶
故百姓鳥驚獸駭不知所歸命(崔寔/政論)¶
長準始皇蜂目長準蓋鼻高起(史/注)¶
隆準高祖為人隆準而龍顔(史/記)¶
嶽鼻衛太子嶽鼻太子來省疾至甘泉宫江充告太子¶
勿入陛下有詔惡太子鼻嶽尚以紙蔽其鼻充語武帝¶
<pb:KR3k0049_WYG_022-41b>¶
曰太子不欲聞陛下膿臰故蔽鼻武帝怒太子太子走¶
還(三輔/故事)¶
氣户太尉郅壽少遇相師相師曰凡鼻為氣户君鼻大¶
貴之象也(長沙蓍/舊傳)¶
廣莫顧長康拜桓宣武墓作詩云山崩溟海竭魚鳥將¶
何依人問之曰卿憑重桓乃爾哭之狀其可見乎顧曰¶
鼻如廣莫風眼如懸河決溜(世/語)¶
鼻音謝安本能為洛下書生詠有鼻疾故其音濁名流¶
<pb:KR3k0049_WYG_022-42a>¶
愛其詠而弗及或掩以効之¶
面山康僧淵目深而鼻高王丞相每調之僧淵曰鼻者¶
面之山目者面之淵山不高則不靈淵不深則不清(世/説)¶
齇鼻宋廢帝常入武帝廟指其畫像曰此渠不好色不¶
擇尊卑顧謂左右渠大齇鼻如何不齇即令畫工齇(談/藪)¶
世齇王慧龍愉之孫也㓜聰慧愉以為諸孫之龍故名¶
焉避劉裕之難奔魏崔浩弟恬聞其為王氏子以女妻¶
之浩既婚姻及見慧龍信王家子也王氏世齇鼻江東¶
<pb:KR3k0049_WYG_022-42b>¶
謂之齇王慧龍鼻大浩曰真貴種矣(魏/書)¶
易鼻徐郎中筠少夢神人狀甚偉乎攜竹籃其中皆人¶
鼻端視徐曰形像非薄但其鼻曲而小吾與若易之遂¶
于籃中擇一鼻先劓徐鼻擲去以所擇鼻安之仍以手¶
指周固四際夢中亦覺痛楚神笑曰好一正即鼻也徐¶
之鼻素隆不正自夢易之後自然端直歴官駕&KR0008;郎中¶
治平巾卒(括異/志)¶
息主割鼻飴口喪其息主(大𤣥/經)¶
<pb:KR3k0049_WYG_022-43a>¶
&KR1604;鼻不知臰為&KR1604;人不知是非為閇(論/衡)¶
&KR2606;&KR2153;刺天王沈什時論鼻&KR2606;&KR2153;而刺天謂仰鼻也(上寥/下堯)¶
　　口¶
言食口人之所以言食也(説/文)¶
言門口者言之門(周生/烈子)¶
機闗口者機闗也所以門閉情意也可以食不可以言¶
(鬼谷/子)口者闗也舌者機也出言不審駟馬不能追也(説/苑)¶
華池口為華池(養生要/尹氏解)¶
<pb:KR3k0049_WYG_022-43b>¶
軍營軍營之中有甘泉軍營口也甘泉唾也(養生/經)¶
監謗厲王虐國人謗王王怒得衛巫使監謗者召公曰¶
是障之也防民之口甚于防川川壅而潰傷人必多民¶
亦如之是故為川決之使導為民者宣之使言民之有¶
口猶土之有山川也夫民慮之於心而宣之於口成而¶
行之胡可壅也若壅其口其與能幾何王弗聴於是國¶
人莫敢出言(國/語)¶
不闔桓公與管仲謀伐莒未發已聞於國東郭郵至公¶
<pb:KR3k0049_WYG_022-44a>¶
問之曰子言伐莒者乎東郭曰然臣也君子善謀而小¶
人善意臣視二君在堂上口開而不闔是言莒也舉手¶
而指勢當莒也(管/子)¶
三緘孔子觀周入于太廟右陛之前有金人焉三緘其¶
口而銘其背曰古之慎言人也戒之哉戒之哉無多言¶
多言多敗無多事多事多患誠能慎之福之根也曰是¶
何傷禍之門也强梁者不得其死好勝者必遇其敵夫¶
江河長百谷者以其卑下也戒之哉戒之哉孔子顧謂¶
<pb:KR3k0049_WYG_022-44b>¶
弟子曰小子識之此言實而中情而信行身如此豈以¶
口遇禍哉(説/苑)襄州榖城縣城門外道傍石人缺剥腹上¶
有字云磨兠鞬慎勿言是亦金人之流也(浮休間/目集)¶
方口李母碑曰老子方口(瀨鄉/記)¶
海口孔子海口言若含擇(援神/契)¶
斗繞子貢山庭斗繞口謂面有三庭言山在中鼻高有¶
異相也故子貢至孝顔淵至仁(論語摘/輔相)¶
口説哀公問取人之法孔子對曰毋取拑者無取倢者¶
<pb:KR3k0049_WYG_022-45a>¶
毋取口鋭者拑者大給利不可盡用倢者必欲兼人不¶
可以為法也口鋭者多誕而寡信後恐不驗也(説/苑)無取¶
捷捷無取鉗鉗無取啍啍捷捷貪也鉗鉗亂也啍啍誕¶
也(家/語)¶
口臭越王勾踐入臣於吳吳王病入問病適遇吳王之¶
便太宰嚭奉溲惡以出勾踐以手捧其便與惡而嘗之¶
後遂病口臭范蠡令左右食岑草以亂其氣(吳/越)¶
天口齊田駢游稷下好談論號天口言不可窮盡(七/畧)¶
<pb:KR3k0049_WYG_022-45b>¶
虎口秦始皇虎口日角(河/圖)¶
口吃韓非口吃不能道説而善著書(史/記)司馬相如口吃¶
而善著書(漢/書)¶
期期周昌為人吃高帝欲廢太子昌曰臣口不能言然¶
臣期期知其不可陛下欲廢太子臣期期不奉詔上欣¶
然而笑即罷(漢/書)¶
乳臰漢王擊魏豹謂酈食其曰魏大將者其人為誰曰¶
栢直也漢王曰是口尚乳臰(漢/書)¶
<pb:KR3k0049_WYG_022-46a>¶
從理入口周亞夫為河内守許負相之曰君當封侯而¶
餓死亞夫曰既已貴又何説餓死指視我負指其口曰¶
從理入口此餓死法也(漢/書)¶
不能劇談長安有儒生曰惠莊聞朱雲折五鹿充宗之¶
角乃歎息曰栗犢反能爾耶吾終恥溺死溝中遂褁糧¶
從雲雲與言莊不能對逡巡而去拊心謂人曰吾口不¶
能劇談此中多有(西事/雜記)揚雄口吃不能劇談而好深湛¶
之思¶
<pb:KR3k0049_WYG_022-46b>¶
哆口王莽為人哆口(漢/書)¶
無擇言馬援在交阯還書戒兄子曰龍伯高敦厚周慎¶
口無擇言謙約節儉亷公有威吾愛之重之(後/漢)¶
方口明德馬后身長七尺三寸青白色方口美髪(東觀/漢記)¶
含香桓帝時侍中刁存年蓍口臭上出雞舌香使含之¶
自疑有過賜毒歸舍辭訣欲就便宜賴僚友求眎其藥¶
更為含食意遂解(漢官/儀)¶
大口孫堅為下邳丞時孫權生方頥大口目有精光堅¶
<pb:KR3k0049_WYG_022-47a>¶
異之以為有貴像(江表/傳)¶
艾艾鄧艾以口吃不得作幹佐為稻田守叢草吏(魏/志)嘗¶
語稱艾艾晉文王戲之曰卿云艾艾定是幾艾對曰鳯¶
兮鳯兮故是一鳯(世/説)¶
雌黄王衍善談老莊義理有所不安隨即更改世號口¶
中雌朝野翕然謂之一世龍門矣(晉/書)¶
食不知口司馬流與蘇峻戰食不知口處¶
下動申弼烈祖常從容問諸侍臣曰夫口以下動乃能¶
<pb:KR3k0049_WYG_022-47b>¶
制物鐵鎻為用亦噬嗑之意而從上下何也弼答曰口¶
之下動上使下也鐵鎻之用上斬下也烈祖稱善(燕/書)¶
宜飲謝朏出為吳興郡守與弟瀹於送别朏指瀹口曰¶
此中唯宜飲酒(南/史)¶
度啟公焦度為人質直木訥口不能出言欲就齊高帝¶
求州比見竟不涉一語後求竟陵郡不知所以置辭親¶
人授之百餘言於大衆中欲自陳臨時卒忘所教乃大¶
言曰度啟公度啟公度無食帝笑曰卿何憂無食即賜¶
<pb:KR3k0049_WYG_022-48a>¶
米百斛(上/)¶
酧據精悉崔慰祖字悦宗沈約謝脁嘗于吏部省中賓¶
友俱集各問慰祖地里中所不悉十餘事慰祖口吃無¶
華辭而酧據精悉一坐稱服之朓歎曰假使班馬復生¶
無以過此(南齊/書)¶
讀謝詩梁高祖重陳郡謝𤣥微詩常曰不讀謝詩三日¶
覺口臭(談/藪)¶
吃怒效已後周鄭偉姓吃當逐鹿於野失之過牧竪而¶
<pb:KR3k0049_WYG_022-48b>¶
問焉牧竪答之其言亦吃偉怒謂其效已遂射殺之其¶
忍暴如此(𫝊二/十八)¶
木丸窒郝象賢為太子通事舍人后素銜處俊因事誅¶
之臨刑極罵乃死自是訖後世刑人必先以木丸窒口¶
云¶
口過宋之問天后朝求北門學士不許作明河篇以見¶
志則天見其詩謂崔融曰非不知宋之問有奇才但恨¶
有口過耳宋終身慚憤口過謂口臭也¶
<pb:KR3k0049_WYG_022-49a>¶
雞鳴唐華原令崔思海口吃每共表弟杜延業遞相戲¶
弄杜嘗語崔云延業死遣兄作雞鳴但有所問兄即須¶
報旁人云他口應須自由何得遣人驅使若不肻作何¶
能遣之杜即云能得既而旁人即共杜私賭杜將一把¶
穀來崔前去此是何物崔云穀榖旁人大笑因輸延業¶
(啟顔/録)¶
鉗口元載引用私黨懼朝臣論奏其短乃請百官凡欲¶
論事皆先白長官長官白宰相然後上聞顔真卿上疏¶
<pb:KR3k0049_WYG_022-49b>¶
曰朝廷開不諱之路猶恐不言況懷厭怠令宰相宣進¶
止御史臺作條目不得直進從此人不奏事矣陛下聞¶
見止於數人耳目天下之士方鉗口結舌陛下漸成孤¶
立後悔無及矣(唐/書)¶
稜等登唐世進士及第放榜訖則須謁宰相其導答詞¶
語一出榜元俯仰疾徐尤宜精審時盧肇首冠有故不¶
至次乃丁稜稜口吃又形體小陋迨引見則俯而致詞¶
意本言稜等登科而稜頳然汗發鞠躬移時乃曰稜等¶
<pb:KR3k0049_WYG_022-50a>¶
登稜等登竟不能發其後語而罷左右皆笑翌日友人¶
戲之曰聞君善箏可得聞乎稜曰無之友人曰昨日聞¶
稜等登稜等登豈非箏聲耶(王泉/子)¶
談辯風生孫晟口吃遇人不能道寒暄已而坐定談辯¶
風生聴者忘倦(南/唐)¶
嘲吃王汾口吃劉攽嘲曰恐是昌家又疑非類不見雄¶
名唯聞艾氣以周昌韓非揚雄鄧艾皆吃也(倦游/録)¶
如鼻束脩之業其上在於不言其次在于寡知也故諺¶
<pb:KR3k0049_WYG_022-50b>¶
曰使口如鼻至老不失(杜如/體論)¶
口銘神以感通心由口宣情莫多妄口莫多言病從口¶
入禍從口出存亡之機開闔之術(傳/子)¶
　　脣¶
脣吻脣縁也口之縁也吻免也入之則碎出則免也又¶
取&KR0734;也漱唾所出恒加&KR0734;拭因以為名也(釋/名)咡謂之吻¶
舌藩脣者舌之藩(周生/烈子)¶
齒垣脣者齒之垣所以扶神設端若有列星外有限故¶
<pb:KR3k0049_WYG_022-51a>¶
曰脣亡齒寒(元命/苞)¶
斗脣仲尼斗脣吐教陳機授度(孝經鈎/命決)¶
反脣張蕩與顔異有隙人有告異以他事議下湯治異¶
云異與客語云初令下有不便者異不應微反脣湯奏¶
異九卿見令不便不入言而復誹論死自是後有復誹¶
之法(漢/書)¶
弄脣樊伷顧能弄脣吻實無才畧¶
兔缺魏詠之字長道生而兔缺有善相者謂之曰卿當¶
<pb:KR3k0049_WYG_022-51b>¶
富貴年十八聞荆州刺史殷仲堪帳下有醫能療貧無¶
行裝謂家人曰殘醜如此用活何為遂齎數斛米西上¶
以投殷仲堪仲堪嘉其意召醫視之醫曰可割而補之¶
但須百日進粥不得笑語詠之曰半生不語而有半生¶
亦當療之況百日耶仲堪於是處之别屋療之詠之遂¶
閉口不語惟食薄粥其勵志如此(晉/書)¶
騰蛇騰蛇鎻脣梁武飢亡臺城上騰蛇即法令紋也梁¶
武帝都建康為侯景逼臺城飲膳被景裁損帝憂憤成¶
<pb:KR3k0049_WYG_022-52a>¶
疾口苦索蜜不得再曰荷荷遂殂(神異/賦)¶
補脣方干為人脣缺有司以為不可與科名連應十餘¶
舉遂隱居鑑湖後數十年遇醫補脣年已老矣人號曰¶
補脣先生又性好侮人嘗與龍丘李主簿同酌李目有¶
翳干改令譏曰措大喫酒㸃鹽軍將喫酒㸃醬只見門¶
外著籬未見眼中安障李答曰措大喫酒㸃鹽下人喫¶
酒㸃鮓只見手臂著欄未見口脣開袴(摭/言)¶
　　齒¶
<pb:KR3k0049_WYG_022-52b>¶
毁齒齓毁齒也男八月生齒八嵗而齓女七月生齒七¶
嵗而齓(説/文)¶
長㓜齒始也少長之别始乎此也以齒食多者長食少¶
者㓜也(釋/名)¶
身寳夫齒者年也身之寳也藏之斧鑿所以調諧五味¶
以安性氣者也(楊泉物/理論)¶
秉度帝嚳駢齒(河圖/矩起)帝駢駢齒上法曰叅秉度成紀以¶
理隂陽(白虎/通)¶
<pb:KR3k0049_WYG_022-53a>¶
駢齒武王駢齒是謂剛强取象叅房誅害以從天心(元/命)¶
(苞/)房為明堂主布政叅為大辰生斬刈兼此二者故重¶
齒為表(注/)夫子駢齒象鈎星也(孝經鈎/命決)¶
牽折陳僖子使召公子陽生立之將盟遂誣鮑子曰子¶
之命也鮑子曰汝忘君之為孺子牛而折其齒乎孺子¶
荼也累公後銜繩為牛使荼牽之恭須地救折其齒也¶
(左/傳)¶
摺齒范睢事魏中大夫須賈賈使齊睢從齊襄王聞睢¶
<pb:KR3k0049_WYG_022-53b>¶
辨賜金及牛酒賈以為睢持魏隂事告齊故得此饋以¶
告魏相魏齊大怒使舍人笞擊睢折脇擢齒睢佯死(史/記)¶
無齒張蒼長八尺餘免相後老口中無齒食乳女子為¶
乳母妻妾以百數嘗孕者不復幸年百餘嵗而卒(上/)¶
梭折謝鯤隣家高氏女有美色鯤嘗挑之女投梭折其¶
兩齒時人語曰任達不已㓜輿折齒鯤聞之傲然長嘯¶
曰猶不廢我嘯歌¶
齒疾温嶠先有齒疾因抜中風而卒(晉/書)¶
<pb:KR3k0049_WYG_022-54a>¶
相須王子猷詣謝萬林公先在坐瞻矚甚高王曰若林¶
公鬚髪並全神情當復勝此不謝曰脣齒相須不可以¶
偏亡鬚髪何闗於神明林公意甚惡曰七尺之軀今日¶
委君二賢(世/説)¶
狗竇張𤣥之年八嵗虧齒先達知其不常故戲之曰君¶
口中何為開狗竇張應聲答曰正使君輩從此中出入¶
(上/)¶
利齒簡文在殿上行右軍與孫興公在後右軍指簡文¶
<pb:KR3k0049_WYG_022-54b>¶
語孫曰此噉名客簡文顧曰天下自有利齒兒後王光¶
禄作㑹稽謝車騎出曲阿祖之王孝伯罷祕書丞在坐¶
謝言及此事因視孝伯曰王丞齒似不鈍王曰不鈍頗¶
亦驗(上/)¶
齒冷隆昌末樂預謂丹陽尹徐孝嗣曰外傳藉藉似有¶
伊周之事君蒙武帝殊常之恩荷託付之重恐不得同¶
人此事人笑楮公至今齒冷無為効尤(南/史)¶
智牙齊太上主生齻牙問於尚藥典御鄧宣以對太上¶
<pb:KR3k0049_WYG_022-55a>¶
主怒而撻之中書監徐之才拜賀曰此智牙生者聰明¶
長壽太上悦而賞之(三國/典畧)¶
齒生則天春秋高左右不悟其衰俄而二齒生詔改元¶
長壽李敬仁賀表云易有四營金牙為壽考之象詩具¶
六義玉齒載神仙之謠還年而輔車不虧却老而瓠犀¶
仍出堅而不詭聞於導養之方落而更生得自靈飛之¶
散乞宣示海内仍録付史官¶
擊墮張果帝謂高力士曰吾聞飲堇無苦者奇士也時¶
<pb:KR3k0049_WYG_022-55b>¶
天寒因取以飲果三進頺然曰非佳酒也乃寢頃視齒¶
燋縮顧左右取鐵如意擊墮之藏帶中更出藥傳其齗¶
良久齒已生粲然駢潔帝益神之¶
妨物元退處士年七十三口中無齒每磨裝胡餅疾齧¶
如刀年少不及常言而今方知齒為妨物¶
齒碎張巡每戰大呼嚼齒皆碎及尹子奇視之其齒存¶
者不過三四(唐/書)¶
晉黄頸處險而癭齒居晉而黄(養生/論)醫説云晉地多棗¶
<pb:KR3k0049_WYG_022-56a>¶
人常置之懷袖中若粤人之噉檳榔味甘傷脾故齒黄¶
也¶
齒落國人年五十以上四齒皆落將由地寒多障氣也¶
(段國沙/州記)¶
齒黒屠移在海外以皁染齒因號黒齒(異物/志)山梁氏泥¶
於西屠而染其齒(袁子/正書)¶
䕶牙溧水有伍牙山一名䕶牙輿地廣地云子胥伐楚¶
還吳經此山故名伍牙建康志云俗傳伍子胥美齒牙¶
<pb:KR3k0049_WYG_022-56b>¶
避楚至此恐為人所識以石擊毁其牙山神為震䕶之¶
不毁因名䕶牙¶
堅齒或問堅齒之道答曰養以華池瀨以濃液永不動¶
永不動次則服靈非散既脱更生(抱朴/子)¶
　　舌¶
舒洩舌洩也舒洩所當言也(釋/名)¶
四寸舌之為言達也陽立於三故舌在口中者長三寸¶
象斗玉衡隂合有四故舌論入溢内者長四寸(元命/苞)玉¶
<pb:KR3k0049_WYG_022-57a>¶
衡三星也魁四星也(宋均/注)¶
和候舌者和之候也(養性/經)¶
舌出齊桓公約大臣具酒期以日中管仲後至桓公舉¶
觴以飲之管仲半棄酒桓公曰期而後至飲而棄酒於¶
禮可乎管仲對曰臣聞酒入舌出舌出者言失言失者¶
身棄臣計棄身不如棄酒桓公笑曰仲父起就坐(説/苑)¶
示舌常摐有疾老子往問焉曰先生疾甚矣無遺教可¶
以語諸弟子者乎常摐張其口而示老子曰吾舌存乎¶
<pb:KR3k0049_WYG_022-57b>¶
老子曰然吾齒存乎老子曰亡常摐曰子知之乎老子¶
曰夫舌之存也豈非以其柔耶齒之亡也豈非以其剛¶
耶常摐曰嘻是已天下之事已盡矣無以復語子哉(上/)¶
老子曰學於常摐見舌而守柔仰視屋樹退而因川觀¶
影而知持後(文/子)¶
尚存韓平子問於叔向曰剛與柔孰堅對曰臣年八十¶
矣齒再墮而舌尚存老&KR0360;有言曰天下之至柔馳騁乎¶
天下之至堅又曰人之生也柔弱其死也剛强柔弱者¶
<pb:KR3k0049_WYG_022-58a>¶
生之徒也剛强者死之徒也吾是以知柔之堅於剛也¶
平子曰善哉(説/苑)¶
七重仲尼舌理七重陳機授度(孝經鈎/命決)¶
不能為舌子思見老萊子老萊子曰若子事君將何以¶
為乎子思曰順吾性情以道輔之無死亡焉老萊子曰¶
不可順子之性也子不見夫齒乎齒堅剛卒盡相磨舌¶
柔順終以不弊子思曰吾不能為舌故不能事君(孔叢/子)¶
舌在張儀嘗從楚相飲已而楚相亡璧門下意儀盜璧¶
<pb:KR3k0049_WYG_022-58b>¶
共執儀掠笞數百不服釋之其妻曰子無讀書游説安¶
得此辱乎儀張口曰視吾舌尚在否妻曰在也儀曰足¶
矣(史/記)¶
三寸平原君既已定從而歸至於趙曰毛先生以三寸¶
之舌強於百萬之師(史/記)蒯通謂韓信曰酈生一士伏軾¶
掉三寸之舌下齊七十城(上/)留侯曰今以三寸舌為帝¶
者師封萬户位列侯此布衣之極於良足矣(上/)¶
吞舌荆軻見燕太子太子曰田先生今無恙乎軻曰光¶
<pb:KR3k0049_WYG_022-59a>¶
臨送軻之時言太子戒以國事恥以丈夫而不見信向¶
軻吞舌而死矣(燕丹/子)¶
舌舉公孫龍口吐而不合舌舉而不下(莊/子)¶
切食東海公賓就斬王莽傳首更始懸宛市百姓共提¶
擊之或切食其舌(漢/書)¶
咋舌馬援與隗嚚將楊廣書曰豈有知其一成而但萎¶
膢咋舌义手從族乎(後/漢)¶
流血曹操與劉備密言備泄於袁紹紹知操有圖已之¶
<pb:KR3k0049_WYG_022-59b>¶
意操自咋其舌流血以失言誡後世(英雄/記)¶
舌耕賈逵博通墳典門徒來學皆口授經文贈獻者積¶
粟盈倉或云逵非力耕所謂誦經口倦世所謂舌耕也¶
(拾遺/記)¶
妙舌沈友字子正弱冠博學多所貫綜善屬文辭又辯¶
於口每所至衆人皆黙然莫與為對咸言其筆之妙舌¶
之妙刀之妙三者皆過絶於人(吳/録)¶
竹攙諸葛誕殺樂綝有典農都尉數讒誕於是收而斬¶
<pb:KR3k0049_WYG_022-60a>¶
之罵曰卿坐舌先人以竹攙其舌然後殺之(魏末/傳)¶
斷舌永嘉中有天竺胡人能斷舌先吐舌示賓客然後¶
乃截血覆地乃取置器中傳以示人取舌還合有頃如¶
故(搜神/記)¶
拔舌温嶠密啟肅祖陳王敦敦聞曰果為小物所欺表¶
誅奸臣以嶠為首募生得嶠者當自投其舌(中興/書)¶
舌强殷仲堪云三日不讀道德經便覺舌本間强(郭/子)¶
舌短南都王義宣生而舌短言澀(宋/書)¶
<pb:KR3k0049_WYG_022-60b>¶
釘柱穎川王偉有才學為侯景左僕射景敗被擒送江¶
陵湘東王欲活之左右妬其才乃曰為作檄文繹視之¶
大怒釘偉舌於柱(談/藪)¶
錐刺賀若弼父敦以武烈知名仕周宇文䕶忌而害之¶
臨刑呼弼謂之曰吾以舌死汝不可不思因引錐刺弼¶
舌出血戒以慎口(隋/書)¶
不可禁張延賞怙權嫉柳渾遣親厚謂曰明公舊德第¶
謹言于朝則位可久渾曰為吾謝張公渾頭可斷舌不¶
<pb:KR3k0049_WYG_022-61a>¶
可禁卒為所擠(唐/書)¶
剪舌䕫州道士王法朗舌長呼字不正乃日誦道德經¶
後夢老君剪舌(上/)¶
生毛馮延已鎮臨川聞朝議已有除替一夕夢通舌生¶
毛翊有僧解之曰毛生舌間不可剃也相公其未替乎¶
果已(南唐/近事)¶
三疊宋崔公度與文同嘗言為館職思同京南同曰吾¶
聞人不妄語者舌可過鼻即吐其舌三疊之如餅狀引¶
<pb:KR3k0049_WYG_022-61b>¶
之至眉間公度大驚即京中傳同死公度乃悟所見非¶
生者(文苑/傳)同東坡從表兄也¶
舌端傳曰鳥之美羽勾啄者鳥畏之魚之侈口垂腴者¶
魚畏之人之利口贍辭者人畏之是以君子避三端避¶
文士之筆端避武士之鋒端避辯士之舌端(韓詩/外傳)¶
舌神舌神通命字正倫(内/經)舌神名始梁峙字道岐¶
　　髪¶
蒼華髪神蒼華字太元腦神精振字泥丸(内/經)九華真妃¶
<pb:KR3k0049_WYG_022-62a>¶
云髪者腦之華腦減則髪素妾有還白之法(真/誥)髪神名¶
𤣥文華字道衡¶
髪與足齊帝嚳高辛氏娶於娵氏女女生而髪與足齊¶
墜地能言乃納於帝(拾遺/記)¶
朱髪共工人面蛇身朱髪(歸藏/啟筮)¶
剪髪殷湯尅夏而大旱湯乃以身禱於桑林剪其髪自¶
以為犧牲祈福於上帝(吕/覽)¶
斷髪子貢答太宰嚭曰大伯端委以治周禮仲雍嗣之¶
<pb:KR3k0049_WYG_022-62b>¶
斷髪文身臝以為飾豈禮也哉(襄/七)太伯虞伯知古公欲¶
立季歴以傳昌二人亡如荆蠻文身斷髪以讓季歴(史/記)¶
種種齊侯田于莒盧蒲嫳見泣且請曰余髪如此種種¶
余奚能為公曰諾吾告二子歸而告之子尾欲復之子¶
雅不可曰彼其髪短而心甚長其或寢處我矣(昭/二)¶
生白老&KR0360;初生而髪白故號老子(帝王/世紀)¶
髠髢衛桓公欲逐石圃圃攻公公入于戎州已氏初公¶
自城上見已氏之妻髪美使髠之以為吕姜髢也既入¶
<pb:KR3k0049_WYG_022-63a>¶
焉而示之璧曰活我吾與女璧已氏曰殺女璧其焉往¶
遂殺之而取其璧(哀十/七)髢髲也¶
進炙髪繞晉平公觴客少庶子進炙而髪繞之平公趣¶
殺炮人毋有反令炮人呼天曰嗟乎臣有三罪也而不¶
自知乎平公曰何謂也對曰臣刀之利風靡骨斷而髪¶
不斷是臣之一死也火炭炙之肉紅白而髪不焦是臣¶
之二死也炙熟又重睫而視之髪繞炙而目不見是臣¶
之三死也意者堂下其有翳憎臣者乎殺臣不亦蚤乎¶
<pb:KR3k0049_WYG_022-63b>¶
(韓非/子)文公之時宰臣上炙而髪繞之(上/)¶
斷髪公孫𢎞斷髪而為越王騎公孫喜使人絶之曰吾¶
不與子為昆弟矣公孫𢎞曰我斷髪子斷頸而為人用¶
兵我將謂子何周南之戰公孫喜死焉(上/)¶
遞剪張儀蘇秦二人共遞剪髪以相活或傭力寫書行¶
遇聖人之文無以題記則以墨畫於掌内及股裏夜還¶
更以竹寫之(拾遺/記)¶
衝冠藺相如使秦相如持璧却立倚柱怒髪上衝冠(史/記)¶
<pb:KR3k0049_WYG_022-64a>¶
荆軻入秦取道而歌復為羽聲忼慷士皆瞋目髪盡上¶
衝冠(國/䇿)史作指冠¶
擢髪須賈使秦范睢謂賈曰汝罪有幾曰擢賈之髪以¶
續賈之罪尚未足也(史/記)¶
被髪上敗彭城薛人丁固追上上被髪而顧曰丁公何¶
相急之甚乃罵而去上即位欲陳功上曰使項羽失天¶
下是子也為人臣兩心非忠也下吏笞之(楚漢/春秋)¶
拭白漢元鼎間郅支國貢馬肝石百升以之拭髪白者¶
<pb:KR3k0049_WYG_022-64b>¶
皆黒帝坐羣臣於甘泉殿有髪白以此拭髪應手皆黒¶
是時公卿語曰不願方伯惟願拭肝石¶
染髪更始元年置百官王莽聞之愈恐欲外示自安乃¶
染其髪鬢(漢/書)¶
四起髻馬皇后身長七尺二寸方口美髪為四起大髻¶
但以髪成尚有餘繞髻三匝眉不施黛獨在眉角小結¶
補之如粟嘗稱疾而終身得意(東觀/漢記)¶
截髪供費樂羊學書其妻貞義截髪以供其費(列女/傳)¶
<pb:KR3k0049_WYG_022-65a>¶
援劍割髪曹操嘗行經麥中令士卒無敗麥犯者死騎¶
士皆下馬持麥以相付時操馬騰入麥中操曰制法而¶
自犯之何以師下然孤為軍帥不可殺請自刑因援劔¶
割髪以置地(曹瞞/傳)¶
立髪委地明帝天姿秀出立髪委地口吃少言而沈毅¶
好斷(魏氏/春秋)¶
垂髪至地初武帝未為世子文帝問裴秀曰人有相不¶
秀曰中撫軍垂髪至地伸手過膝非人臣之相也(王隱/晉書)¶
<pb:KR3k0049_WYG_022-65b>¶
五截故中牟令蘇韶字孝先咸寧初亡諸子迎喪至襄¶
城第九子節夢見鹵簿行列甚肅見韶曰卿犯鹵簿應¶
髠刑節俛受剃驚覺摸頭得斷髪如大指大後又夢見¶
韶截之節素美髪五截而盡(上/)¶
長七尺廣陵公陳逵妹才色葚美髪長七尺石虎以為¶
夫人(鄴中/記)¶
為髲陶侃少酷貧與母湛氏同居同郡范逵素知名舉¶
孝亷投侃宿于時氷一積日侃室如懸磬而逵馬僕甚¶
<pb:KR3k0049_WYG_022-66a>¶
多侃母湛氏語侃曰汝但出外留客吾自為計湛頭髪¶
委地下為二髪賈得數斛米日夕遂設精食從者皆無¶
所乏逵既歎其才辯又深愧其厚意及洛遂稱之於羊¶
晫顧榮諸人大獲美譽(世/説)¶
髪與身齊劉曜王子&KR0601;風骨俊茂爽朗卓然身長八尺¶
三寸髪與身齊(載/記)¶
冠裂王遜為寧州刺史李雄將李驤冦寜州遜使姚崇¶
拒戰大破之遜以崇不窮追執崇鞭之怒甚髪上衝冠¶
<pb:KR3k0049_WYG_022-66b>¶
冠為之裂夜中卒(晉/書)¶
髪鬢謝靈運欲入逺公社逺公拒之曰子髪鬢而鬚美¶
面與身戾非令終之相運怒曰學道在心安以貌耶逺¶
公笑而不答後果如所料盧循反逺與之執手言笑知¶
人之鍳何明于靈運而暗于循如此耶(嵩仲虚鈔/書紀事)¶
青青何長瑜臨川王義慶招集文士長瑜自國侍郎至¶
平西記室叅軍嘗於江陵寄書與宗人何朂以韻語序¶
義慶州府僚佐云陸展染鬢髪欲以媚側室青春不解¶
<pb:KR3k0049_WYG_022-67a>¶
久星星行復出如此者五六句(宋書/靈)¶
拔白廢帝昭業高帝為相王鎮東府時年五嵗戲床前¶
高帝方令左右拔白髪問之曰兒言我誰耶答曰太翁¶
高帝笑謂左右曰豈有為人作曽祖而拔白髪者乎即¶
擲鏡鑷(齊/紀)¶
宿白謝超宗下廷尉一宿髪白皓首(齊/書)徐夤嘗有罪係¶
獄旦日原之而髪皓白武帝問其故曰臣思&KR0317;於内而¶
髪變方外當時稱之(上/)¶
<pb:KR3k0049_WYG_022-67b>¶
須鬢如畫簡文帝器宇寛𢎞尊嚴若神方頥豐下須鬢¶
如畫直髪委地雙眉翠色項毛左旋連錢入背手執玉¶
如意不相分辨眄睞則目光燭人讀書十行俱下(南史/紀)¶
惡白後梁蕭詧惡見人髪白事之者必方便避之擔輿¶
者冬月必須褁頭夏月則加蓮葉帽¶
髪光可鑑陳后主張貴妃麗華髪長七尺鬒黒如漆其¶
光可鑑容色端麗每瞻視眄睞光彩溢目照映左右(南/史)¶
身齊高祖太穆皇后竇氏毅之女也后生而髪垂過頸¶
<pb:KR3k0049_WYG_022-68a>¶
三嵗與身齊周武帝特愛重之養於宫中(舊/唐)¶
侍母髪白唐李日知神龍初為給事中母老病取急調¶
侍數日鬚髪輒白¶
引刀斷髪𤣥宗貴妃楊氏天寳九載妃復得譴還外第¶
帝感動輒食詔中人張韜光賜之妃因韜光謝帝曰妾¶
有罪當萬誅然膚法外皆上所賜今且死無以報引刀¶
斷一繚髪奏之曰以此留訣帝見駭惋遽召入禮遇如¶
初(上/)¶
<pb:KR3k0049_WYG_022-68b>¶
髪動顔杲卿初杲卿被殺狗首干衢莫敢收有張湊者¶
得其髪持謁上皇是昔見夢帝寤為祭後湊歸髪于其¶
妻妻疑之髪若動云¶
氣攻軒轅先生居羅浮山宣宗召禁中問道術能散髪¶
箕踞用氣攻其髪條條如鐵線直(大中/遺事)¶
長五尺李山甫美姿容而多髪翳然長五尺餘嘗沐後¶
令二婢捧金盆承而梳之有客造焉見理髪趣出疑其¶
婦人山甫連呼之方悟(牧竪/閒談)¶
<pb:KR3k0049_WYG_022-69a>¶
中虚魏時有句驪客善用鍼取寸髪斬為十餘段以鍼¶
貫取之言髪中虚也其妙如此(酉/陽)¶
黒光如漆信都蘇氏巨室有十女擇良壻張文成往成¶
蘇曰子雖有才不能富貴得五品官即死時魏知古方¶
及第蘇曰此雖黒小必貴以長女妻之女髪長七尺黒¶
光如漆相者云大富貴後知古拜相封夫人¶
脈望建中末書生何諷嘗買得黄紙古書一卷讀之卷¶
中得髪捲規四寸如環無端諷因絶之斷處兩頭滴水¶
<pb:KR3k0049_WYG_022-69b>¶
升餘焼之作髪氣諷嘗言於道者道曰吁君固俗骨遇¶
此不能羽化命也據仙經曰蠧魚三食神仙字則化為¶
此物名曰脈望夜以規映當天中星星使立降可求還¶
丹取此水和而服之即時換骨上昇因取古書閲之數¶
處蠧漏尋義讀之皆神仙字諷方嘆伏(原化記/酉陽)¶
拳髪金鈎相士相文天祥云官雖極貴然當受極刑如¶
其故云頂有拳髪此受刑之相也凡人若具此相無得¶
免者(癸辛/雜志)宋臧賢長六尺七寸出面露口頽頂拳髪後¶
<pb:KR3k0049_WYG_022-70a>¶
以與南郡王義宣同謀敗走被殺依王莽事漆其頭藏¶
于武庫(南/史)¶
須髪為矟旄竟陵劉誕在廣陵左右直眠夢人告之曰¶
官須髪為稍旄則覺已失髪矣如此數十人(續異/記)¶
　　髭鬚¶
髭鬚口上曰髭髭姿也為姿容之美也頥下曰鬚鬚秀¶
也物成乃秀人成而鬚生也亦取須體幹長而後生也¶
在頰耳旁曰髯隨口動搖髯髯然也(釋/名)¶
<pb:KR3k0049_WYG_022-70b>¶
委地庖羲鬚垂委地(世/紀)有古彊者自言四千嵗敢為虚¶
言云見堯為人長大美鬚髪(抱/朴)¶
生而有頿周定王六年秦人降妖曰周其有頿髭王亦¶
克能修其職至於靈王生而有頿王甚神聖(昭二/十六)不舉¶
生鬢鬚子俗説人十四五乃當生鬢鬚今生而有人妨¶
害父母也謹按周書靈王生而有髭王甚神聖亦克脩¶
其職諸侯服享二世休和安在其有害乎(風俗/通)¶
于思宋城華元為植巡功城者謳曰睅其目皤其腹棄¶
<pb:KR3k0049_WYG_022-71a>¶
甲而復于思于思棄甲復來(宣/二)思音顋多鬚之貌¶
長鬛楚子享公于新臺使長鬛者相好以大屈既而悔¶
之(昭/七)¶
滅髭衛蒯瞶亂子羔滅髭鬚衣婦人之衣逃得出曰父¶
子爭國吾何為其間乎(幽通/賦注)¶
滅鬚䂊讓吞炭漆身為厲人不識其形子貢滅鬚為婦¶
人不知其狀(論/衡)宗炳答何承天難釋白黒論云顔夭冉¶
疾由醢予族賜滅其鬚匡陳之苦不可勝言(𢎞明/集)¶
<pb:KR3k0049_WYG_022-71b>¶
奮髯朱博為琅邪太守曹掾史皆移病卧博問其故對¶
曰故事(二/干)石新到遣吏致意乃敢就職博奮髯抵儿曰¶
觀齊兒欲以此為俗耶乃斥罷諸病吏白巾走出府門¶
郡巾大驚(漢/書)¶
發兵為白岑彭吳漢國隗囂於西城公孫述將李育守¶
上邽帝留蓋延耿弇圍之車駕東歸勅彭書曰兩城若¶
下便可將兵南擊蜀虜人苦不知足既平隴復望蜀每¶
一發兵頭鬚為白(後/)¶
<pb:KR3k0049_WYG_022-72a>¶
銜鬚温序拜謁者遷䕶羌校尉序行郡至襄武為隗囂¶
將茍宇所拘刼宇謂序曰子若與我并威同力天下可¶
圖也序大怒叱宇因以節檛殺(數/人)宇曰此義士死節可¶
賜以劍序受劍銜鬚於口顧左右曰既為賊所廹殺無¶
令鬚汚土遂伏劍死(上/)¶
諸毛繞居先主與劉璋㑹涪時張裕為璋從事侍坐其¶
人饒鬚先主嘲之曰昔吾家涿郡特多毛姓東西南北¶
皆諸毛也涿令稱曰諸毛繞涿居乎裕即答曰昔有作¶
<pb:KR3k0049_WYG_022-72b>¶
上黨潞長遷為涿令去官還家時人與書欲署潞則失¶
涿署涿則失潞乃署曰潞涿君先主無鬚故裕以此反¶
之先主常銜其不遜後誅之(蜀/志)¶
虬鬚崔琰字季珪聲姿高暢眉目疎朗鬚長四尺甚有¶
威重朝士瞻望而太祖亦嚴憚焉後有白琰怨謗者罰¶
為徒𨽻使人視之辭色不撓太祖令曰琰雖見刑而通¶
賓客虬鬚直視若有所瞋遂賜琰死(魏/志)¶
黄鬚任城王彰為北中郎將討烏桓有功歸太祖喜時¶
<pb:KR3k0049_WYG_022-73a>¶
彰鬚曰黄鬚兒竟大奇也(上/)太祖在漢中而劉備栖於¶
山頭使劉封下挑戰太祖罵司賣履舍兒長使假子拒¶
汝公乎待呼我黄鬚來令擊之彰鬚黄故以呼之(魏/畧)¶
于羝根黒山黄巾諸帥自相號字謂騎白馬者為張白¶
騎謂輕捷者為張飛燕謂聲大者為張雷公其饒鬚者¶
則自稱于羝根(典/畧)多髯者謂之羖公(寰宇/志)¶
美髯馬超來降闗羽䕶前書問諸葛亮亮答書曰孟起¶
當與孟德並驅爭先未若髯之絶倫逸羣也羽美鬚髯¶
<pb:KR3k0049_WYG_022-73b>¶
故亮謂之髯(蜀/志)¶
紫髯張遼問吳降人曰向有紫髯將軍長土短下大便¶
馬善射是誰降人答曰是孫㑹稽也(獻帝/春秋)¶
帛纒張華為人多姿制又好帛繩纒鬚陸雲見而大笑¶
不能自已(晉/傳)¶
兩頭羝鍾毓兄弟警悟過人每有嘲語未嘗屈躓毓語¶
㑹聞安陸能作調試共視之於是與弟盛飾共載從東¶
門至西門一女子笑曰車中央殊高二種都不覺車後¶
<pb:KR3k0049_WYG_022-74a>¶
一門生云向已被嘲鍾愕然門生曰中央高者兩頭羝¶
毓兄弟多鬚故以此調之(世/語)¶
赤毫劉淵姿儀魁偉身長八尺四寸鬚長三尺餘當心¶
有赤毫毛三根長三尺六寸(晉載/記)¶
土汚劉聰以讒慝故誅詹事曹光光臨刑舉止自若謂¶
刑者曰取席敷之無令土汚吾鬚(前趙/録)¶
長五尺劉曜身長九尺三寸垂手過膝生而眉白目有¶
赤光鬚髯不過百餘根而皆長五尺(晉載/記)¶
<pb:KR3k0049_WYG_022-74b>¶
毛蠧東中郎叅軍周雅琰封蠶蛾蛓虫使璞射之璞曰¶
射覆得此大落度必是蠶蛾及毛蠧雅琰饒鬚故曰以¶
調之也(郭璞/洞林)¶
内羊闌中滇陽令羊嗣貪而不治縣功曹吏共逐嗣嗣¶
饒鬚乃以嗣内羊闌中始興太守尹虞聞之大怒手劔¶
功曹(節粲/晉紀)¶
蝟毛桓温少與沛國劉惔善惔常稱之曰温眼如紫石¶
稜鬚以蝟毛磔孫仲謀晉宣王之流(上/)¶
<pb:KR3k0049_WYG_022-75a>¶
&KR1046;叅軍王珣郗超並有奇才為大司馬所眷拔珣為主¶
簿超為記室叅軍超為人多須珣狀短小于時荆州為¶
之語曰&KR1046;叅軍短主簿能令公喜能令公怒(世/説)¶
珠毛有人詣謝益壽云向在劉丹陽坐見一客珠毛謝¶
曰正是我家阿瞻瞻多鬚故云爾(俗/説)¶
過膝謝靈運鬚美長至過膝臨刑施為南海祗洹寺維¶
摩語像鬚寺中寳惜初不虧損中宗時安樂公主五日¶
鬪百草欲廣其物色令馳騎取之又恐為他人所得因¶
<pb:KR3k0049_WYG_022-75b>¶
剪棄其餘遂絶(國史纂/異嘉話)¶
比羊宋津武狎侮羣臣隨其狀貌各有比類多鬚者謂¶
之羊顔師伯缺齒號之曰齴劉秀之儉吝呼為老慳黄¶
門侍郎宗靈秀體肥拜起不便每至集㑹多所賜與欲¶
其瞻謝傾賠以為歡笑(宋/書)¶
鬚落李元䕶為齊州刺史元䕶妾姬十餘聲色自縱情¶
慾既甚支骨消削鬚長二尺一時落盡(魏書五/十九)¶
種鬚李庶以清辯每接梁客徐陵謂其徒曰唯有李庶¶
<pb:KR3k0049_WYG_022-76a>¶
可語耳庶無鬚髯人謂天閹崔諶嘗翫庶曰教弟種鬚¶
取錐刺而為竅以馬尾插之世傳諸崔多惡疾以滹沱¶
河為崔氏墓田故庶答曰先以方回施貴族藝眉有効¶
然後種鬚邢邵笑謂諶曰卿不詣李庶何故犯之(北史/酉陽)¶
截鬚許惇為司徒主簿以明斷見稱人號為入鐵主簿¶
又美鬚髯下垂至帶省中號為長鬛公齊文宣常因酒¶
酣握惇鬚髯稱美遂以刀截之惟留一握惇懼因而不¶
敢復長時人又號為齊髯公(三國/典畧)¶
<pb:KR3k0049_WYG_022-76b>¶
辮鬚鮑泉字潤岳少事梁元帝美鬚髯善舉止后以征¶
長沙不尅帝書責之云面如冠玉還疑木偶鬚似蝟毛¶
徒勞繞涿(南/史)侯景使宋子仙等執梁湘東王世子方諸¶
及中撫軍長史鮑泉司馬虞預于郢州是日子仙等至¶
百姓奔告方諸以五色雜綵編鮑泉白鬚對之雙陸弗¶
之信也告者既衆方命闔門縣門未下子仙已入城方¶
諸等膜拜而鮑泉遁入床下子仙窺見泉素髯間綵疑¶
愕憚之及其被執莫不驚笑(三國/典畧)命閉門賊已入城方¶
<pb:KR3k0049_WYG_022-77a>¶
諸方踞泉腹以五色眊辮其鬚(南/史)¶
本出自骨王頒字景彦僧辨子也痛父為陳武帝所殺¶
隋開皇中獻取陳之䇿陳平召父時壯士潜發其陵剖¶
棺見陳武帝鬚皆不落其本皆出自骨中(北史/十二)¶
垂腰文中子之韓城自龍門闗先濟闗吏仇璋問賈瓊¶
程元曰先濟者為誰吾視其顙頽如也重而不亢目燦¶
如也澈而不瞬口敦如也闞而不張鳯頸龜背鬚垂至¶
腰參如也是必有異人者也程元曰是王通者也(文中/子)¶
<pb:KR3k0049_WYG_022-77b>¶
虬鬚太宗虬鬚嘗戲張弓挂矢好用四羽大笴長常箭¶
一膚射洞門闔(酉/陽)¶
大好髭鬚太宗幸翠微宮授司農卿李緯為民部尚書¶
房𤣥齡時在京城留守㑹有自京師來者太宗問曰𤣥¶
齡聞李緯拜尚書如何對曰𤣥齡但云李緯大好髭鬚¶
更無他語太宗遽改授緯洛州刺史(唐/書)¶
剪鬚和藥李勣病騐方鬚灰可以燎之太宗乃自剪鬚¶
為其和藥勣頓首見血泣以陳謝帝曰吾為社稷計耳¶
<pb:KR3k0049_WYG_022-78a>¶
不煩深謝(上/)¶
少白裴洎入相之年纔四十四鬚髪盡白(南部/新書)¶
鬚生若黳海州司馬韋敖曽往嘉興道遇釋子希遁深¶
於繕生之術又能用日辰可代藥石見敷鑷白日貧道¶
為公擇日拔之經五六日僧請鑷其半及生色若黳矣¶
凡三鑷之鬢不復變座客有祈鑷者僧言取時稍差拔¶
後髭色果帶緑其妙如此¶
剃鬚郭忠恕漢湘隂公辟從事宋太宗素聞其名召入¶
<pb:KR3k0049_WYG_022-78b>¶
館于内侍竇神興舍恕先長髯而美忽盡剃鬚神興驚¶
問之對曰聊以效顰耳神興怒白之除國子主簿(談/苑)¶
寘髯蔡君謨美鬚髯一日屬清閒之燕偶顧問曰卿髯¶
甚美長夜覆之於衾下乎將寘之於外乎君謨無以對¶
歸舍暮就寢思聖語以髯寘之内外悉不安一夕不能¶
寢蓋無心與有心異也(鐵圍山/叢談)¶
婦有鬚李光進母李有鬚數十長五寸¶
忽生髭宣和六年都城有酒肆號豐樂樓酒保朱氏子¶
<pb:KR3k0049_WYG_022-79a>¶
之妻年四十餘楚州人忽生髭長僅六七寸疏秀而美¶
宛然一男子特詔度為女道士(宋/史)¶
纒繩崔文仲祖思宗人也為徐州刺史嘗獻齊高帝纒¶
鬚繩一枚上納受之(南/史)¶
　　頰頷¶
面旁煩面旁也輔頰也(説/文)頰夾也面旁稱也頥養也動¶
於下止於上上下咀物以養人也輔車其骨强所以輔¶
持口也或曰牙車牙所載也或曰頷頷含也口含物之¶
<pb:KR3k0049_WYG_022-79b>¶
車也或曰頰車亦所以載物也(釋/名)牙車頷車牙下骨之¶
名也頰之與輔口旁朋之名也蓋輔車一處分為二名¶
耳輔為外表車是内骨(左僖/疏)¶
&KR0034;有美一人碩大且&KR0034;(韓/詩)&KR0034;重頥也(薛/注)¶
相依晉侯復假道於虞以伐虢宫之奇諫曰虢虞之表¶
也虢亡虞必從之諺所謂輔車相依脣亡齒寒者其虞¶
虢之謂也(僖/五)¶
䇿貫白公勝慮亂罷朝倒杖而䇿銳貫顊血流至于地¶
<pb:KR3k0049_WYG_022-80a>¶
而不知鄭人聞之曰顊之忘將何為忘哉(韓喻/老)¶
燕頷班超字仲升為人有大志不脩小節嘗行詣相者¶
相者曰祭酒布衣諸生而當封侯萬里之外超問其狀¶
相者曰生燕頷虎頸飛而食肉此萬里侯相也(後/漢)¶
樹頰許子將褒貶不平以拔樊子昭而抑許文林劉&KR0110;¶
曰子昭發自賈堅年至耳順退能守靜進能不茍濟答¶
曰子昭誠自長㓜完潔然觀其搖牙樹頰自非文休敵¶
也(蔣濟萬/機論)¶
<pb:KR3k0049_WYG_022-80b>¶
益毛顧長康畫裴叔則頰上益三毛人問其故顧曰裴¶
楷儁朗有識具正此是其識具看畫者尋之定覺益三¶
毛如有神明殊勝未安時(世/説)¶
拄頰王子猷作桓車騎叅軍桓謂王曰卿在府久此當¶
相料理初不答直高視以手版拄頰云西山朝來致有¶
爽氣(上/)¶
　　手¶
手掌手須也事業之所須也掌言可以排掌也(釋/名)¶
<pb:KR3k0049_WYG_022-81a>¶
法天掌圓法天以運動(元命/苞)¶
法五行指五者法五行(上/)¶
握褒舜手握褒(孝經援/神契)手中有褒字也喻從勞苦起受¶
褒飾致天祚(宋均/注)¶
手字武王與叔虞母㑹時夢天謂武王曰余命女生子¶
名虞余與之唐及生子文在其手曰虞故遂因名之曰¶
虞(史/記)宋武公生仲子仲子生而有文在其手曰為魯夫¶
人故仲子歸於我生桓公(隱/元)成李之將生也桓公使卜¶
<pb:KR3k0049_WYG_022-81b>¶
楚丘之父卜之曰男其名曰友及生有文在其手曰友¶
遂以命之(閔/二)¶
啖手齊桓公北伐中山還倚柱歎曰天下珍寳悉易得¶
但未得食人肉耳易牙歸斷其兒手以啖於君也(論語/隱義)¶
管仲曰易牙蒸其首子而進之(韓/子)桓公曰易牙烹其子¶
以慊寡人(吕/覽)¶
割指管仲射小白中其鈎白陽僵鮑叔割指血塗之傾¶
蓋以覆之哭曰吾君死矣魯攝兵(班固幽/通賦注)¶
<pb:KR3k0049_WYG_022-82a>¶
虎掌仲尼虎掌是謂威射(鈎命/決)澹臺滅明岐掌是謂正¶
直(樀輔/象)¶
握文仲弓鈎文在手是謂知始宰我守握户是謂守道¶
子㳺手握文雅是敏士公冶長握輔是謂習道子貢手¶
握正是謂受相公伯周手握直期是謂疾惡(上/)¶
傷指夫差聞孔子至吳微服觀之或人傷其指王怒欲¶
索國而誅之子胥諫乃止(吳越/春秋)¶
焠掌有子惡卧而焠掌(荀/子)有子刺掌脩名立(齊竟陵王/努力門頌)¶
<pb:KR3k0049_WYG_022-82b>¶
有若好卧則刺其掌(桓範世/要論)¶
手拳孝武帝鈎弋趙媫妤家在河間上巡狩過河間有¶
紫青氣自地屬天望氣者以為其下當有奇女天子之¶
祥上使求之見有一女子在空館中姿貌殊絶兩手皆¶
拳上令開其手數十人劈之莫能舒上於是自披手手¶
即伸由是得幸號拳夫人生昭帝(漢/書)¶
文奇公孫述自言手文有奇瑞數移書中國上賜述書¶
曰瑞應手掌成文亦非吾所知(東觀/漢記)¶
<pb:KR3k0049_WYG_022-83a>¶
三公公長七尺八寸多鬚髯手握三公之字(李郃/别傳)¶
唾掌公孫瓉為袁紹所圍曰天下兵起我謂可唾掌而¶
決今視孫之兵革方始不如休兵積榖(九州/春秋)¶
手文曰淵劉淵父豹母呼延氏淵生而左手有文曰淵¶
遂以命之(三十六/國春秋)彭神符生而有文在其手曰神符(上/)¶
尊拳劉伶嘗醉與俗人相忤其人攘袂奮拳而往伶徐¶
曰雞肋不足以安尊拳其人笑而止(晉/書)¶
毒手初石勒與李陽鄰居嵗常爭麻地迭相歐擊至是¶
<pb:KR3k0049_WYG_022-83b>¶
謂父老曰李陽壯士也何以不來漚麻是布衣之恨孤¶
方崇信于天下寧讎匹夫乎乃使召陽既至勒與酣謔¶
引陽臂笑曰孤往日厭卿老拳卿亦飽孤毒手因賜甲¶
第一區拜叅軍都尉(上載/記)晉王與梁有隙交兵累年後¶
晉王數困欲與梁通和使李襲吉為書諭梁辭甚辨麗¶
梁太祖使人讀之至於毒手尊拳交相於莫夜金戈鐵¶
馬蹂踐於明時歎曰李公僻處一隅有士如此使吾得¶
之傳虎以翼也顧其從事敬翔曰善為我答之(五代/史)¶
<pb:KR3k0049_WYG_022-84a>¶
文達中指陶侃左手有文直達中指至上横節便絶占¶
者以為此文若過位在無極侃鍼挑令徹血流彈壁乃¶
作公字又取紙褁公迹愈明(異/苑)¶
手文曰武梁武帝母張氏嘗夢抱日已而有娠遂産帝¶
帝生而有異光狀貌殊特日角龍顔重岳虎顧舌文八¶
字項有浮光身映日無景兩骻駢骨項上隆起有文在¶
右手曰武帝為兒時能蹈空而行(南/史)¶
偏直梁劉之遴字思真文範先生虬之子也博綜文史¶
<pb:KR3k0049_WYG_022-84b>¶
尚書令沈休之深敬器之右手偏直不得屈伸每書則¶
以紙就筆(三國/典畧)¶
夢落十指魏莊帝之將圖爾朱榮也夜夢手持一刀自¶
害落十指甲都不覺惡之以告城陽王徽及楊侃徽解¶
夢曰蝮蛇螫手壯士解腕割指節與解腕何異去患乃¶
是吉祥聞者皆言善(北史三/十六)¶
無左隋文帝未貴時常舟行江中夜泊中夢無左手及¶
覺甚惡之及登岸詣一草菴中有一老僧道極高具以¶
<pb:KR3k0049_WYG_022-85a>¶
夢告之僧起賀曰無左手者獨拳也當為天子後帝興¶
建此菴為吉祥寺居武昌下三十里(獨異/志)¶
摸書知字隋盧大翼㓜稱神童後目盲以手摸書而知¶
其字(北/史)¶
長尺餘隋煬帝時楊𤣥感反餘杭民劉元進起兵應之¶
元進手長尺餘臂垂過膝自以表相非常隂有異志(隋/書)¶
翟天師名乾祐長六尺手大尺餘每揖人手過胷前(酉/陽)¶
好手承乾數引侯君集入内問以自安之術君集以承¶
<pb:KR3k0049_WYG_022-85b>¶
乾劣弱意欲乗釁以圖之遂賛承乾隂謀不軌常舉手¶
謂承乾曰此好手當為殿下用之(唐/書)¶
右指黒毫則天初誕之夕雌雉皆雊右手中指有黒毫¶
左旋如黒子引之長尺餘(酉/陽)¶
畫圓方元嘉少聰俊左手畫圓右手畫方口誦經史目¶
數羣羊兼成四十字詩一時而就足書五言一絶六事¶
齊舉伐號神仙童子(僉/載)名實相須而成形體相應而生¶
故一手獨抃雖疾無聲故曰左手畫圓右手畫方則不¶
<pb:KR3k0049_WYG_022-86a>¶
兩成(韓/子)¶
重五斤陸餘慶善論事而謬於判時人嘲之曰説事喙¶
長三尺判事手重五斤¶
疾從指入崔渾御史性至温恭能盡色養父母少不安¶
輒祈幽靈以身代母嘗有疾渾跪請病授已有頃覺疾¶
從十指入俄而偏身母所苦遂愈丁父艱勺飲不入口¶
哀毁&KR0484;立無何不勝哀而卒朝野傷心(僉/載)¶
霹&KR0430;手裴琰之為同州司户名動一州號霹&KR0430;手¶
<pb:KR3k0049_WYG_022-86b>¶
繡迹於衣莊宗嘗問高季興曰吾已滅梁欲征吳蜀何¶
者為先季興曰宜先蜀臣請以本道兵先進莊宗大悦¶
以手拊其背季興因命工繡其手迹於衣歸以為榮耀¶
季興已去歸而謂梁震曰主上百戰以取河南對功臣¶
誇手抄春秋又曰我於手指上取天下其自矜伐如此¶
而荒于遊畋政事多廢吾可無慮矣(五代/史)¶
乂手卧王文公凝每寢必乂手而卧慮夢中見先靈也¶
(北夢/瑣言)¶
<pb:KR3k0049_WYG_022-87a>¶
重蹠烏滸人以人掌蹠為珍重以保長老(南方異/物志)¶
　　足¶
趾足趾足也(爾/雅)無事曰趾陳設曰足(元鼎/録注)足底也續也¶
言續脛也趾止也言行一進一止也脚却也以其坐時¶
却在後也(釋/名)¶
䕫一足魯哀公問孔子曰吾聞䕫一足信乎對曰䕫人¶
也獨通於聲堯曰䕫一而足矣使為樂正(韓/子)¶
足文履已大禹右足文履已子(帝王/世紀)¶
<pb:KR3k0049_WYG_022-87b>¶
下有八卦老君足下有八卦(抱/朴)¶
不能衛足鄭伯治與於雍糾之亂者則强鉏君子謂强¶
鉏不能衛其足(左/莊)¶
葵衛足齊刖鮑牽仲尼曰鮑莊子之智不如葵葵猶能¶
衛其足(成十/三)¶
玉趾楚使薳啟彊召魯公辭曰今君若步玉趾辱見寡¶
君寵靈楚國(昭/七)¶
不良衛襄公夫人姜氏無子嬖人婤姶生孟縶孟縶之¶
<pb:KR3k0049_WYG_022-88a>¶
足不良能行(上/)¶
輒衛侯之兄輒何為君也曰有天疾者不得入乎宗廟¶
輒兩足不能相隨齊謂之纂楚謂之蹶衛謂之輒(榖梁/傳)¶
韈登衛侯輒為靈臺于藉圃與諸大夫飲酒焉禇師聲¶
子韈而登席公怒辭曰臣有疾異于人若見之君將驚¶
懼是以不敢公愈怒大夫辭之禇師出公握其手曰必¶
斷而足(哀二/十五)¶
曳足晉平公與唐亥坐而出叔向入公曳一足叔向問¶
<pb:KR3k0049_WYG_022-88b>¶
之公曰吾待唐子腓痛足痺而不敢申叔向不悦公曰¶
子欲貴吾爵子子欲富吾禄子夫唐先生無欲也非正¶
坐吾無以養之(韓/子)¶
重繭申包胥如秦乞師踰越險阻曽繭重胝立於秦庭¶
號哭七日(幽通/賦注)楚欲攻宋墨子聞之自魯至而十日十¶
夜足重繭而不休息至郢見楚王¶
斷足孫臏嘗與龎涓俱學兵法龎涓&KR0008;事魏得為惠王¶
將軍而自以為能不及孫臏乃隂使召孫臏臏至¶
<pb:KR3k0049_WYG_022-89a>¶
恐其賢於已疾之則以法刑斷其兩足而黥之欲隱勿¶
見(史/記)¶
摩足張湯有所愛史魯謁居病卧閭里主人湯自往視¶
病為謁居摩足趙王上書告湯人臣也史謁居有病湯¶
至為摩足疑與為大姦事下廷尉(漢/書)¶
足下有毛宣帝高才好學足下有毛居止數有神光照¶
矅每買餅所從買家輒大售(漢/紀)身足下有毛(漢/書)¶
履龜文李固郃之子也貌狀有奇表鼎角匿犀足履龜¶
<pb:KR3k0049_WYG_022-89b>¶
文(後/漢)¶
自割申足留贊字正明㑹稽人少為郡吏與黄巾賊帥¶
吳桓戰手斬得桓贊一足被創遂屈不伸然性烈好讀¶
書史每覽古良將戰攻之勢輒自歎躄廢因呼諸近親¶
欲割引申足幾復見用衆皆難之有問贊乃以刀自割¶
其筋血流滂沱氣絶良久家人驚怖亦以既爾遂引申¶
之足申創愈以得蹉步凌統奇之乃表薦試用屢立戰¶
功(吳/志)¶
<pb:KR3k0049_WYG_022-90a>¶
伸脚局下王濟嘗與武帝圍棋濟伸脚在局下因問孫¶
皓曰聞君生剥人面皮何也皓曰見人臣無禮于君者¶
則剥之武子大慚遽縮脚(三十國/春秋)賈充問皓何以剥人¶
面皮皓曰憎其顔之厚也(語/林)¶
病廢習鑿齒以脚病廢於里巷符堅滅樊鄧素聞其名¶
與釋道安俱舉而致焉與語大説以其蹇疾裁堪半下¶
與諸鎮書曰晉氏平吳利在二陸今得漢南得士一人¶
半耳(續晉/曰)¶
<pb:KR3k0049_WYG_022-90b>¶
脚病陶潛無履江州刺史王𢎞顧左右為之造履左右¶
請履度潛便於座伸足令度焉𢎞要之還州問其所乗¶
答云素有脚病向未藍輿亦足自反乃令一門生二兒¶
共輿之(晉/書)¶
躄疾多忌齊始安王遙光生而躄疾多忌人有餉履者¶
以為戲已大被嫌責劉繪餞云智不及葵亦以忤㫖(南/史)¶
洗足致敗梁隂子春雖無佗才行臨人以亷潔稱閨門¶
混雜而身服垢汙脚數年一洗言每洗則失財敗事云¶
<pb:KR3k0049_WYG_022-91a>¶
在梁州以洗足致梁州敗(上/)¶
肉瘤侯景左足上有肉瘤狀似龜戰應克捷瘤則隱起¶
分明如其不勝瘤則低下至石頭之役瘤隱肉中(云/典)¶
足下黒子安禄山初為張仁愿帳下走使之吏仁愿嘗¶
令洗足仁愿脚下有黒子禄山因竊窺之仁愿顧笑曰¶
黒子吾貴相也禄山曰某賤人雙足俱有之比將軍者¶
黒而加大不知其何祥也仁愿觀而異之益親厚之約¶
為義兒而加寵薦焉(明皇雜録/定命録)郭子儀渾瑊具(行/曽)事同¶
<pb:KR3k0049_WYG_022-91b>¶
龍脚馬希範二脚左右長尺餘謂之龍脚人或誤觸則¶
終日頭痛(幙府燕/閒録)¶
　¶
　¶
　¶
　¶
　¶
　天中記卷二十二¶
