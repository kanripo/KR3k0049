# -*- mode: mandoku-view; -*-
#+TITLE: 天中記
#+DATE: 2015-08-24 23:32:42.184115
#+PROPERTY: ID KR3k0049
#+PROPERTY: BASEEDITION WYG    
#+PROPERTY: JUAN 卷三十六
<pb:KR3k0049_WYG_036-1a>¶
欽定四庫全書¶
　天中記卷三十六¶
　　　　　　　　　　　　明　陳耀文　撰¶
　　浮圖名義¶
五禪階級真性即不垢不净凡聖無差禪門則有淺有¶
深階級殊等謂帶異計欣上厭下而修者是外道禪正¶
信因果亦以欣厭而修者是凡夫禪悟我空偏真之理¶
而修者是小乗禪悟我法二空所顯真理而修者是大¶
<pb:KR3k0049_WYG_036-1b>¶
乗禪若頓悟自心本來清凈元無煩惱無漏智性本自¶
具足此心即佛畢竟無異依此而修者是最上乗禪亦¶
名如來清凈禪亦名一行三昧亦名真如三昧(上/)¶
三藏夫三藏之義者則内為戒定慧外為經律論以陀¶
羅尼總攝之也陀羅尼者是菩提速疾之輪解脫吉祥¶
之海三世諸佛生於此門慧照所傳一燈而已(宋僧無/畏傳)¶
三乘法華經曰三乗者一曰聲聞乗二曰縁覺乗三曰¶
菩薩乗聲聞者悟四諦而得道也縁覺者悟因縁而得¶
<pb:KR3k0049_WYG_036-2a>¶
道也菩薩者行六度而得道也然則羅漢得道全由佛¶
教故以聲聞為名也辟支佛得道或聞因縁而解或聴¶
環珮而得悟神能獨達故以縁覺為名也菩薩者大道¶
之人也方便則止行六度真敎則通修萬善功不為已¶
志存廣濟故以大道為名也(世説/注)沙門治心修净其根¶
業各差謂之三乗聲聞縁覺及以大乗取其可乗運以¶
至道為名也(魏釋/老志)釋道安上二敎論云九流之敎敎止¶
其身名為外敎三乗之敎敎静其心名為内敎是以智¶
<pb:KR3k0049_WYG_036-2b>¶
度有内外兩經仁王辯内外二論方等明内外兩律百¶
論言内外二道若通論内外則&KR1308;彼華夷若局命此方¶
則可云儒釋釋敎為内儒敎為外(廣𢎞/明)大乗者盖如來¶
之道塲也故縁覺聲聞謂之小乗言法駕之通馳如舟¶
車之致逺也(李顒大/乗賦序)小乗列四果之梯大乗有十等之¶
位從几入聖具有經論(甄鸞笑/道論)¶
三身一切諸佛皆有三身一者法身謂圎心所證二者¶
報身謂萬善所感三者化身謂隨縁所現今釋迦牟尼¶
<pb:KR3k0049_WYG_036-3a>¶
佛者法身乆證報身乆成今之出現盖化身耳(禪林/妙記)¶
三歸佛道其始修心則依佛法僧謂之三歸若君子之¶
三畏也又有五戒去殺盜婬妄言飲酒大意與仁義禮¶
智信同云奉持之則生天勝處虧犯則墜鬼畜諸苦又¶
善惡生處凡有六道焉(釋老/志)¶
三昧此云調直定又云正定亦云正受圭峯疏云不受¶
諸受名為正受逺法師云夫稱三昧者何專思寂想之¶
謂也思專則志一不分想寂則氣虚神朗氣虚則智恬¶
<pb:KR3k0049_WYG_036-3b>¶
其照神朗則無幽不徹斯二乃是自然之𤣥符用一而¶
致用也(翻/譯)道家云貞一儒者云致一釋氏云三昧其義¶
通也言一即有二遂至於三言三即昧在其間反覆存¶
之而已(佛書/雜記)¶
四諦苦集滅道是也苦謂一切生老病死之類集謂一¶
切聚集骨肉財帛之類滅謂壊滅道謂修行類此名四¶
諦謂其理審諦非徒説也經云見苦㫁集因滅修道(龍/舒)¶
(心經/注)¶
<pb:KR3k0049_WYG_036-4a>¶
四果四果預流即須陀洹為初果一來即斯陀含為二¶
果不來即阿那含為三果無生即阿羅漢為四果自此¶
以上獨覺菩提為辟支佛自覺覺他為一切菩薩摩訶¶
薩行因果圎滿為諸佛無上正等菩提¶
六通經云六通者三乗之功徳也一曰天眼通見逺方¶
之色二曰天耳通聞障外之聲三曰身通飛行隠顯四¶
曰宅心通水鏡萬慮五曰宿命通神知巳往六曰漏盡¶
通慧解累世三明者解脫在心朗照三世者也(世説/注)佛¶
<pb:KR3k0049_WYG_036-4b>¶
身即法身也從六通生從三明生(維摩/經)天眼宿命漏盡¶
為三明(僧/肇)¶
五衍憑五衍之軾拯溺逝川(選頭/陀碑)僧肇論曰聘六通之¶
神驥乘五衍之安車五衍五乘天竺言衍此言乘五乘¶
一人二天三聲聞四辟支佛五菩薩(注/)¶
五盖一曰貪婬二曰瞋恚三曰愚癡四曰邪見五曰調¶
戲别而言之求欲為貪耽著為婬外發為瞋内結為恚¶
繫於縛著觸理倒惑為愚癡生死因縁癡為本一切諸¶
<pb:KR3k0049_WYG_036-5a>¶
著皆始於癡地獄苦酷多由於恚(奉法/要)¶
六度一曰施二曰戒三曰忍辱四曰精進五曰一心六¶
曰智慧積而能散潤濟衆生施也謹守十善閑邪以誠¶
戒也犯而不校常善下人忍辱也勤行所習夙夜匪懈¶
精進也專心守意以約歛衆一心也凡此五事行以有¶
心謂之俗度領以兼忘謂之道慧(上/)¶
三幡消一無於三幡(選天/台賦)三幡色一也色空二也觀三¶
也言三幡雖殊消令為一同歸於無也郤敬輿與謝慶¶
<pb:KR3k0049_WYG_036-5b>¶
緒書論三幡義曰近論三幡諸人猶多欲既觀色空别¶
更觀識同在一有而重假二觀於理為長然敬輿之意¶
以色空及觀為三幡識空及觀亦為三幡(注/)¶
二諦二諦者一是真諦一名俗諦真諦亦名第一義俗¶
諦亦名世諦勸臣以忠勸子以孝勸國以治勸家以和¶
𢎞善示天堂之樂懲非顯地獄之苦此依俗諦也真諦¶
彰本寂之理一性泯然所以實際理地不受一塵是非¶
雙泯能所俱亡指萬象為真如㑹三乗歸實際此依真¶
<pb:KR3k0049_WYG_036-6a>¶
諦也(翻/譯)¶
三智一曰真智本來寂静通達無涯二曰内智自覺無¶
明割㫁煩惱三曰外智分别根門識了塵境¶
三報大涅槃經明三種報一順現報明王孝慈訓世則¶
祥雲布夀星現仁君恩徳及物則醴泉涌嘉苗秀善既¶
有徵惡亦可驗樵客指熊而臂落酒客啖䏑以皮穿二¶
順生報今世雖行善惡之因次生方受苦樂之果缾沙¶
轉報於四天有相改生於六欲三順後報因造今身報¶
<pb:KR3k0049_WYG_036-6b>¶
終後世伽吒七反而享餘慶那律乆刼以受逺福此三¶
種報皆名定業(翻/譯)¶
三徳法身般若解脱是為三常樂我净是為徳無二生¶
死為常不受二邊為樂具八目在為我三業清净為净¶
(金光明/𤣥義)¶
三縁第一為了自已輪回生死二為紹隆三寶三為六¶
道四生皆令解脱(古禪師/語錄)¶
五濁刼濁見濁煩惱濁衆生濁命濁(彌陀/經)¶
<pb:KR3k0049_WYG_036-7a>¶
六塵色聲香味觸法(中/論)¶
四觀觀生如石女之懐兒觀住如陽焰之翻浪觀異同¶
浮雲之萬變觀死猶狂花之謝空¶
三有欲有色有無色有有者何謂一切有漏法是佛言¶
若業能令後生相續是有又云生滅故名有墮苦集諦¶
中是有(婆沙/論)¶
四大我今此身四大和合所謂毛髮爪齒皮肉筋骨腦¶
髓垢色皆歸於地唾涕膿血涎沫津液痰淚精氣大小¶
<pb:KR3k0049_WYG_036-7b>¶
便利皆歸於水煖氣動火動静歸風四大各離今者妄¶
身當在何處(圎覺/經)¶
七聖財人生世間禍福從口生當䕶於口甚於猛火猛¶
火能燒一世惡口能燒無數世猛火燒世間財惡口燒¶
七聖財口舌皆鑿身之斧也七聖財謂一信二精進三¶
戒四慚愧五聞捨六忍辱七定慧七者能資用成佛故¶
名財(報恩/經)¶
三科法王立法周王識心三界牢獄三科驗定一罪一¶
<pb:KR3k0049_WYG_036-8a>¶
福三道十使十惡此屬乎罪名為黒業報四惡趣五戒¶
十善四禪四定此屬於福名曰白業報處人天三乗摩¶
訶衍此屬乎道感報四聖此則凡聖界分因果事定以¶
此三科收行盡矣(翻/譯)¶
五藴五隂謂色受想行識也色謂色身有形或黄或白¶
是也受謂一切受苦受樂受用是也想謂一切思念是¶
也行謂所行之事識謂曉解世間事五藴即五隂(道院/集)¶
五隂是色隂受隂想因行隂識隂¶
<pb:KR3k0049_WYG_036-8b>¶
十善十善者身不犯殺盜婬意不嫉恚癡口不妄言綺¶
語兩舌惡口反十善者謂之十惡四過者上之所謂兩¶
舌惡口妄言綺語也(奉法/要)¶
八正開八正之門大庇交喪(頭陀/碑)維摩經曰雖行八正¶
道而樂行無量佛道是菩薩行僧肇論曰啓八正之平¶
路坦衆聖之夷塗大品經説八正曰正見正思惟正語¶
正業正命正精進正念正定(注/)¶
六入六情一名六衰亦曰六欲謂目受色耳受聲鼻受¶
<pb:KR3k0049_WYG_036-9a>¶
香舌受味身受細滑心受識識者即上所謂識隂者也¶
五隂六欲盖生死之源本罪苦之所由(奉法/要)¶
禪法律金仙氏之道盖本於孝敬而後積以衆徳歸於¶
空無其敷演敎戒於中國者離為異門曰禪曰法曰律¶
以誘掖迷濁(江永州龍/興寺記)白居易問惟寬禪師法何以説¶
法師曰無上菩提被於身為律説於口為法行於心為¶
禪應用者三其致一也譬如江湖淮漢在處立名名雖¶
不一水則無二¶
<pb:KR3k0049_WYG_036-9b>¶
戒定慧法要有三曰戒定慧唐宣宗問𢎞辨禪師曰云¶
何名戒對曰防非止惡謂之戒帝曰云何為定對曰六¶
根涉境心不隨縁名定帝曰云何為慧對曰心境俱空¶
照覽無惑名慧(五/燈)¶
真如馬師云真如有變易豈不聞善知識者能回三毒¶
為三聚净戒回六賊為六神通回煩惱作菩提回無明¶
作大智若真如無變易是外道也(上/)古釋云遣妄曰真¶
顯理曰如觀法師云無法非真何妄可遣無法不如何¶
<pb:KR3k0049_WYG_036-10a>¶
理可顯¶
三身六祖謂智通曰三身者清浄法身汝之性也圓滿¶
報身汝之智也千百億化身汝之行也若悟三身即名¶
四智大圓鏡智平等性智妙觀察智所作智(傳/燈)¶
慧日曜慧日於康衢則重昏夜曉(頭陀/碑)劉蚪曰菩薩員¶
净照均明兩故曰慧日(注/)¶
慈雲如來慈心如彼大雲䕃注世界(鷄跖/集)唐太宗手勅¶
𤣥裝云慈雲欲卷收之廕四空慧日將昏朗之照八極¶
<pb:KR3k0049_WYG_036-10b>¶
舒朗之者其惟法師乎¶
止觀止能捨樂觀能離苦止能修心觀能修慧止如鑷¶
鑷刺觀如剪剪髮心法雙亾止也心法雙照觀也¶
戒寳大疾病中戒為良藥大恐怖中戒為守護大暗㝠¶
中戒為明燈三惡道中戒為橋梁五怖懼中戒為大船¶
(智度/論)¶
阿耨多羅三藐三菩提梵云阿此云無梵語耨多羅此¶
云上梵語三此云正梵語藐此云等梵語菩提此云覺¶
<pb:KR3k0049_WYG_036-11a>¶
是阿耨多羅三藐三菩提者乃無上正等正覺謂無上¶
真性也(心經/注)¶
波羅蜜多梵經云波羅蜜多此云到彼岸彼岸者西土¶
俗以設諭諸佛地謂之彼岸衆生輪回作業之地如在¶
海中謂之此岸則佛地所以謂之彼岸(上/)經云到者有¶
六焉一曰檀檀者施也二曰毗黎黎者持戒也三曰羼¶
提羼提者忍辱也四曰尸羅尸羅者精進也五曰禪禪¶
者定也六曰般若般若者智慧也然則五者為舟般若¶
<pb:KR3k0049_WYG_036-11b>¶
為導導則俱絶有相之流升無相之彼岸也故曰波羅¶
蜜也(世説/注)彼岸者引之於有則髙謝四流推之於無則¶
俯𢎞六度(頭陀/碑)¶
阿毗曇逺法師阿毗曇叙曰阿毗曇者晉言大法也道¶
標法師曰阿毗曇者秦言無比法也¶
和南僧家謂合掌作禮曰和南(禪苑/清規)口禮者如合掌問¶
訊也觀音義疏云此方以拱手為恭外國以合掌為敬¶
手本二邊今合為一表不散誕專至一心(翻/譯)或云那漠¶
<pb:KR3k0049_WYG_036-12a>¶
婆南要律儀翻為恭敬善見論翻為度(一法/)¶
六宗二𣲖六宗之後為二𣲖一曰清原思思傳石頭遷¶
其下為曹洞雲門法眼一曰南嶽讓讓傳馬祖其下為¶
臨濟溈仰是為五家宗𣲖道一而已一棒一喝一唱一¶
和機用縱横¶
諸名義南無此云歸命信順也佛覺也菩提亦覺也道¶
之極者稱曰菩提菩提薩埵覺衆生也阿羅漢總音殺¶
惱賊逺離諸惡堪總供養更不受三界生也釋迦能仁¶
<pb:KR3k0049_WYG_036-12b>¶
也牟尼寂㸃也彌勒慈氏也維摩詰净名也婆羅門梵¶
志也辟支獨覺也比丘乞士也上乞法下乞食也波羅¶
蜜彼岸也多到也禪那静慮也般若聰慧也三昧正定¶
也又等特也奢摩它止息也瑜伽相應也阿耨多羅無¶
上也三藐正也般涅槃般普也涅出也槃煩惱也&KR0805;堵¶
波塔也茶毘亦云闍維焚燒也僧伽藍衆園也娑婆堪¶
忍也懴悔懴謂懴摩請忍也羯磨作法辨事也阿僧祗¶
無數也¶
<pb:KR3k0049_WYG_036-13a>¶
方等經慈悲為佛眼正念為佛頭妙音為佛耳香林為¶
佛鼻甘露為佛口四辯為佛舌六度為佛身四攝為佛¶
首平等為佛指戒定為佛足種智為佛心四門入清凉¶
地即方也所契之理平等大慧即等也¶
四經維摩經以不思議為宗金剛經以無住為宗華嚴¶
經以法界為宗涅盤經以佛性為宗¶
三千大千千千重數故曰三十二過復千故曰大千迦¶
維羅衞居其中也(智度/論)¶
<pb:KR3k0049_WYG_036-13b>¶
震旦蔥河以東名為震旦以日初出耀於東隅故得名¶
也(樓炭/經)琳法師云東方屬震是日出之方故云震旦或¶
曰真丹或曰旃丹(翻/譯)¶
印度西域記云天竺舊云身篤或曰賢豆今從正音宜¶
云印度印度者唐言月以其土聖賢繼軌導凡御物如¶
月照臨五印度之境周九萬餘里三垂大海北背雪山¶
北廣南狹形如半月劃野區分七十餘國時特暑熱地¶
多泉濕成光子曰中天竺國東至震旦五萬八千里南¶
<pb:KR3k0049_WYG_036-14a>¶
至金地國西至阿拘遮國北至小香山阿耨達亦各五¶
萬八千里則知彼為中國矣(上/)互見日¶
四王印度常傳贍部一洲四王所治東謂脂那主人王¶
也西謂波斯主寶王也南謂印度主象王也北謂獫狁¶
主馬王也皆謂四國藉斯以治(續𤣥/裝𫝊)¶
布薩布薩即説戒也净住者即布薩之翻名布薩天言¶
净住人語或曰増進亦稱長養通道殊俗俱禀修行所¶
謂净身口意如戒而住故曰净住也(道宣净行/法門序)¶
<pb:KR3k0049_WYG_036-14b>¶
練神練神者閉情闗照期神曠刼幽靈不亡積習成聖¶
階十地而逾明邁九宅而髙蹈此什教所以𢎞也(周什/道安)¶
(二敎/論)逺辭九宅寧羅氏族之拘(上/)¶
般若航清凉禪師云夫般若者苦海之慈航昬衢之巨¶
燭也¶
大願船净土傳云菩薩乗大願船住生死海就此世界¶
呼引衆生上大願船如是送至西方如有往者無不得¶
生¶
<pb:KR3k0049_WYG_036-15a>¶
理絶人區維摩經曰以四大海水入一毛孔中不撓魚¶
鼈等而彼大海本相如故又舍利佛住不思議菩薩斷¶
取三千大千國界如陶家輪著右掌中擲過恒河沙國¶
界之外其中衆生不覺不知又復還本處都不使人有¶
往來相(後漢西/域傳注)¶
事出天外涅槃經曰阿闍王令醉象蹋佛佛以慈善根¶
力舒其五指遂為五師子見爾時醉象惶懼而退(上/)¶
刹那無常者前滅後生刹那不住者也(梁武/記注)刹那是天¶
<pb:KR3k0049_WYG_036-15b>¶
竺國音迅速之極名也(𢎞明/九)俱舍云時之極少名刹那¶
時之極長名為刼俱舍頌云極微字刹那色名時極少¶
(翻/譯)雖年百嵗猶若刹那如東道之長波似西垂之殘照¶
擊石之星火馳隙之迅駒風裏之微燈草頭之懸露臨¶
崖之朽樹燦目之電光¶
天竺重文鳩摩羅什云天竺國俗甚重文製其工商體¶
韻以入弦為善凡覲國王必有讃徳見佛之儀以歌嘆¶
為貴經中偈頌皆其式也但改梵為秦失其藻蔚雖得¶
<pb:KR3k0049_WYG_036-16a>¶
大義殊隔文體有似嚼飯與人非徒失味乃更嘔噦也¶
戒飲長老莎伽陀降伏菴婆羅提陀惡龍及為酒困不¶
能折伏蝦蟆故佛制戒小草頭一滴亦不得飲下酒是¶
惡本酒是魔事(梁武㫁/酒肉文)¶
不殺釋善伏云不殺者佛敎之都門也不能行之若講¶
禮而為倨傲耳又勸行六道供以先祖諸亡者無越此¶
途(續二/十一)¶
八闗齋一不殺二不偷盜三不淫邪四不妄語五不飲¶
<pb:KR3k0049_WYG_036-16b>¶
酒六不坐髙大牀七不著花鬘瓔珞不用香油塗身董¶
衣八不自歌舞不得輒往聴不過中食受此八戒名八¶
闗齋¶
五辛修行者不得食五辛言五辛者一葱二薤三韭四¶
蒜五興渠(梵網/經)釋慧(闕/)僧徒多迷五辛中興渠或云蕓¶
薹胡荽或云阿魏唯净土集中别行盡又云五辛此土¶
唯有四一蒜二韭三葱四薤闕於興渠梵語稍訛正云¶
形具餘國不見迴至于闐方得見也根麄如細蔓菁根¶
<pb:KR3k0049_WYG_036-17a>¶
而白其臭如蒜彼國人種取根食也于時冬天到彼不¶
見枝葉薹荽非五辛所食無罪日親見為驗與(唐髙/僧傳)¶
極樂中國之西數萬里有國曰身毒釋迦牟尼如來示¶
現之地彼佛言曰西方過十萬億佛土有世界曰極樂¶
佛號無量夀如來其國無有三惡八難衆寶以為飾其¶
人無有十纒九惱羣聖以為友有能誠心大願歸心是¶
土者茍念力具足則往生彼國然後出三界之外(御净/土記)¶
鑿大昬夫佛之道可以轉惑見為真智即羣迷為正覺¶
<pb:KR3k0049_WYG_036-17b>¶
捨大闇為光明夫性豈異物耶孰能為余鑿大昬之墉¶
闢靈照之户廣應物之軒者吾將與為徒(龍興/寺記)¶
懈慢國過此西方十二億那由他有懈慢國快樂安閑¶
人欲往生阿彌陀佛國若從此國過人多染著即願生¶
其中遂不得到阿彌陀佛國若人見此不貪不愛即得¶
越過至安樂國此懈慢國亦曰疑城人遥見此城謂是¶
極樂便生愛著(菩薩處/胎經)¶
心燈意蘂心燈夜炳意蘂晨飛(晉安/王書)¶
<pb:KR3k0049_WYG_036-18a>¶
障火魔風障火焚心印魔風颺刼灰¶
由旬西域記云夫數量之稱踰繕那者舊曰由旬踰繕¶
那者自古聖王一日軍行舊傳一踰繕那四十里印度¶
國俗乃三十里聖敎所載唯十六里大論云由旬三别¶
大者八十里中者六十里下者四十里(翻/譯)¶
佛田供父母曰恩田供佛僧曰敬田供貧病曰悲田總¶
名曰福田(見法/論)¶
鬼宿佛敎上屬鬼宿暗則佛敎衰(尚書/故實)太子出家時見¶
<pb:KR3k0049_WYG_036-18b>¶
鬼星與月合諸天唱大聲言大聖太子鬼宿已合今時¶
至矣欲求勝法莫住于此(佛本/行經)¶
沸星佛以二月八日沸星見時初成等正覺亦以二月¶
八日沸星出時生以八月八日沸星出時轉法輪以八¶
月八日沸星出時取般涅槃(薩婆/多論)¶
底栗車此云畜生婆沙云畜謂畜養謂彼横生禀性愚¶
癡不能自立為他畜養故名畜生(翻/譯)¶
齋戒白争飯土言欲受八禁清净齋戒所謂不殺生不¶
<pb:KR3k0049_WYG_036-19a>¶
偷盜不婬妷不妄語不飲酒不兩舌不惡口不無義語¶
又願不貪欲不瞋恚不愚癡不生邪見(本行/經)¶
曇摩曇摩法也曇摩迦羅此云法時曇摩密多此云法¶
秀曇摩流支此曰法希亦曰法樂曇亦法也曇無竭此¶
云法勇亦云法上曇無徳此云法密(翻/譯)¶
達摩此翻為法唐明濬云契之於心然後以之為法在¶
心為法形言為敎法有自相共相敎乃遮詮表詮(上/)達¶
摩流支此云法希¶
<pb:KR3k0049_WYG_036-19b>¶
分衞善見論云此云乞食僧祗律云乞食分施僧尼衞¶
護令修道業故云¶
中食多論云從旦至中其明轉盛名之為時中後明沒¶
名為非時今言中食以天中日午時得食僧祇云午時¶
日影中一髮一瞬即是非時毗羅三昧經瓶沙王問佛¶
何故日中佛食荅云早起諸天食日中三世佛食日西¶
畜生食日暮鬼神食佛制㫁六趣因令同三世佛食¶
袈裟僧祇律敬袈裟如敬佛塔謂袈裟為福田衣衣名¶
<pb:KR3k0049_WYG_036-20a>¶
銷痩取能銷痩煩惱鎧名忍辱取能降伏魔軍亦喻蓮¶
華不染泥滓亦為諸佛之所幢相則袈裟之為義其至¶
矣(廣𢎞明司/我議僧行)薩婆多云卧具者三衣之名大净法門經¶
云袈裟者晉名去穢大集經名離染服賢愚經名出世¶
服真諦雜記云袈裟是外國三衣之名名含多義或名¶
離塵服由㫁六塵故或名消痩服由割煩惱故或名蓮¶
華服服者離著故或名間色服以三如法色所成故言¶
三色者律有三種壊色青黒木蘭青謂銅青黒謂雜泥¶
<pb:KR3k0049_WYG_036-20b>¶
木蘭即樹皮也應法師云韻作&KR0034;㲚音加沙葛洪字苑¶
始改從衣(翻/)髙宗末疏勒國王遣使送釋迦牟尼佛袈¶
裟衣一長二丈餘髙宗以審是佛衣應有靈異遂燒之¶
以驗虚實置於猛火之中經日不然觀者莫不悚駭心¶
形俱肅(魏/書)蜀金堂縣三學山開照寺衣羣冦入寺刼掠¶
緇徒聲盡寺元有釋迦藕絲袈裟為千載之異物也賊¶
曹分取與其妻折而易之夫妻當時手指節節墮落鬚¶
鬢俱墜尋事敗戮於市(儆戒/録)¶
<pb:KR3k0049_WYG_036-21a>¶
三衣僧祗云三衣者賢聖沙門之幖幟(翻/譯)一曰僧伽梨¶
即大衣也二曰欝多羅僧即士條也三曰安陀㑹即五¶
條也此是三衣若呼三條褊衫裙為三衣誤也(員/覺)¶
褊衫僧祗支西域記云正名僧迦鵄此云覆腋衣用覆¶
左肩右開左合竺道祖云魏時請僧於内自恣宫人見¶
僧偏袒不以為善遂作此衣施僧因綴於左邊祗支上¶
因而受稱即褊衫右邊今隠祗支名通號兩袖曰褊衫¶
錫杖隙棄羅此云錫杖由振時作錫錫聲故十誦名聲¶
<pb:KR3k0049_WYG_036-21b>¶
杖錫杖經又名智杖亦名徳杖彰智行功徳故聖人之¶
幖幟賢士之明記道法之幢(翻/)舒州潜山最竒絶而山¶
麓尤勝誌公與白鶴道人皆居之因禀武帝帝以二人¶
俱具靈通俾各以物識其地得者居之道人云某以鶴¶
止處為記誌公云某以卓錫處為記已而鶴先飛去至¶
麓將止忽聞空中錫飛聲誌公之錫遂卓於山麓而鶴¶
驚止他所道人不懌然以前言不可食遂各以所識築¶
室焉(釋/鑑)釋子云遊行僧為飛錫安住僧為掛錫(釋氏/要覽)¶
<pb:KR3k0049_WYG_036-22a>¶
犍椎聲論翻為磬亦翻鍾増一云阿難升講堂擊犍椎¶
者此是如來信鼓也應法師準尼鈔云時至應臂吒犍¶
搥梵語臂吒此云打犍搥此云所打之木(翻/)又云凡有¶
一箇銅鐵鳴者皆名犍椎又云但是金石板木砧鎚有¶
聲可以集衆者皆名犍椎(要/覽)¶
梵㖵梵語云㖵者華言止斷外事外事止斷時任為法¶
事㖵者讃詠之聲也善見云聴汝作㖵㖵言説之辭也¶
清而不濁雄而不猛流而不越凝而不滯逺聴則汪洋¶
<pb:KR3k0049_WYG_036-22b>¶
峻雅近屬則從容和肅法苑云尋西方之有㖵猶東國¶
之有讃讃者從文以結草㖵者短偈以流頌比其事義¶
名異實同佛道論衡云陳思王幼含珪章十嵗能文毎¶
讀經文流連嗟玩以為至道之宗極也遂製轉讀七聲¶
昇降曲折之響世之諷誦咸憲章焉嘗游魚山忽聞空¶
中梵天之響清颺哀婉其聲動心獨聴良乆而侍御莫¶
聞植深感神理彌悟法應乃摹其聲節為梵㖵撰文(翻/)¶
思王嘗登魚山臨東阿忽聞巖岫裏有誦經聲清道深¶
<pb:KR3k0049_WYG_036-23a>¶
亮逺谷流響肅然有靈氣不覺歛襟祗敬便有終焉之¶
志即效而則之今梵唱皆植依擬所造(異/苑)金言有譯梵¶
響無授始有魏陳思王曹植深愛聲律屬意經音既通¶
般遮之瑞響又感漁山之神製於是刪治瑞應本起以¶
為學者之宗傳聲則三千有餘在契則四十有二(髙僧/傳)¶
珠林齊僧辯能作梵契等音義云契之一字猶言一節¶
一科也(翻/)¶
四姓釋迦者起自秦代釋道安云既存剃染紹繼釋迦¶
<pb:KR3k0049_WYG_036-23b>¶
子雖異父而姓無殊今者出家宜悉稱釋及翻四含果¶
云四姓出家同一釋種衆咸歎其四姓一刹帝利此是¶
王種二婆羅門是髙行人三名毗舍如此土民四名首¶
陀最為卑下如此土皂𨽻安當晉秦之時刪注羣經自¶
號彌天措摸季葉猶言譯胡為秦此一崑山之一礫未¶
盡美焉(法苑/傳記)¶
泥犂耶梵稱泥犁秦言無有無有喜樂無氣味無歡無¶
利故云無有或云無者更無赦處婆沙論名不自在謂¶
<pb:KR3k0049_WYG_036-24a>¶
彼罪人為獄卒阿傍之所拘制不得自在故名地獄又¶
地者底也地最在下獄者局也謂拘局不得自在故名¶
地獄梁言寄條城又言閉城也(翻/苑)諸罪人未受罪之間¶
共聚是處巧風所吹隨業輕重受大小身臭風所吹成¶
就罪人麄醜之形香風所吹成就福人㣲細之體净度¶
三昧經云有三十地獄有五官主典一者鮮官禁殺二¶
者水官禁盜三者䥫官禁婬四者言官禁兩舌五者天¶
官禁酒(法/記)趙泰字文和宋太始中暴死而蘇云被捉將¶
<pb:KR3k0049_WYG_036-24b>¶
去遍歴地獄復見一城名為受變形城地獄考治已畢¶
者當於此城更受變報泰入其城見大屋中有數百局¶
吏對校文書云殺生者當作蜉蝣朝生暮死(若為人/常短命)刼¶
盜者當作猪羊受人屠割(身屠肉/償人)婬逸者作鶴騖麞麋¶
(蛇/身)兩舌者作鵄梟鵂鶹(人聞皆/呪令死)捍債者為驢騾牛馬(魚/鼈)¶
(之屬㝠報/記幽㝠録)¶
阿鼻此云無間觀佛三昧經云阿言無鼻言救(翻/)¶
摩訶薩梵語摩訶薩者此云大有情即能救度人也(地/符)¶
<pb:KR3k0049_WYG_036-25a>¶
孔門亞聖觀音於諸先覺猶孔門之有亞聖其悲智應¶
用鴻纎億刹常如視諸掌¶
八關修多羅敎函于藏輪周迴八角正道斯陳周迴八¶
角角覺也佛以眼為八邪耳為八患鼻為八苦舌為八¶
難迥八邪為八覺迥八患為八解脫迥八苦為八安樂¶
迥八難為八王子指四八為三十二相由此八闗返邪¶
歸正成佛之境矣止則寂然無用引則轉而不窮動雖¶
有聲静乃無跡(文苑轉闗/經藏記)梵語修多羅此言經也(什要/覽)¶
<pb:KR3k0049_WYG_036-25b>¶
盂蘭盆梵云盂蘭此云救倒懸盆則此方器也華梵雙¶
舉自目連救母始也(要/覽)¶
鉢塞梵語鉢塞莫梁云數珠此是引接下根牽果修業¶
之具也¶
伽陀梵言伽陀此言諷誦(祖廷/事苑)¶
法門佛示滅後大弟子寅聖言而成經傳心印曰法承¶
法而能傳曰宗由宗而分敎曰支坐而攝化者勝義皆¶
空之宗也行而宣敎者推破邪山之支也釋子惠則生¶
<pb:KR3k0049_WYG_036-26a>¶
於像季思濟刼濁乃學于一支門役羣迷以為盡妙理¶
者莫如法門變凡夫者莫如佛土悟無深者莫如散花¶
故業于净名深達實相自京師涉漢沔歴鄢郢登熊湘¶
(劉禹錫送惠/則歸上都)¶
竺僊夜雨山草濕爽籟雜枯木閒吟竺僊偈清絶過於¶
玉(貫休/詩)¶
三禪沙門有三坐禪為上輩誦經為中輩助衆為下輩¶
(無為/經)¶
<pb:KR3k0049_WYG_036-26b>¶
天堂地獄䖍州刺史李舟與妹書曰釋迦生中國設敎¶
如周孔周孔生西方設敎如釋迦天堂無則已有則君¶
子登地獄無則已有則小人入識者以為知言(國史/補)¶
四惑含笑作姿以惑于人婬羅彌網人皆投身坐臥行¶
立四面巧媚薄智愚人為之心醉執劍向敵是猶可勝¶
女賊害人是不可禁毒蛇含毒猶可手捉女情惑人是¶
不可觸(智度/論)¶
隂府寄庫遍覽藏經無隂府寄庫之説譬如有人不為¶
<pb:KR3k0049_WYG_036-27a>¶
君子之行以交結賢人君子乃寄錢司理院獄子處待¶
其下獄則用錢免罪豈不謬哉(龍/舒)¶
吃栗多梵云吃栗多唐言賤人¶
　　寺¶
寺寺司也官府所止故曰寺(風俗/通)漢永平中佛敎初至¶
洛陽始置寺度騰蘭二徳古者官之庭府稱寺盖賔而¶
尊之比干曹署此其源也(李華杭州開/元寺新塔碑)寺者釋名曰嗣¶
也治事者相嗣續於其内本是司名西僧乍來權止公¶
<pb:KR3k0049_WYG_036-27b>¶
司移入别居不忘其本還標寺號(翻/)古徳寺誥乃有多¶
名或名道場即無生廷也或名為寺即公廷也或名净¶
往舍或名法同舍或名出世間舍或名精舍或名清净¶
無極園或名金剛净刹或名寂滅道場或名逺離惡處¶
或名親近善處並隨義立各有所表今道俗雜居豈得¶
稱名也(法/苑)¶
白馬白馬寺漢明帝所立也佛入中國之始帝夢金神¶
號曰佛遣使向西域求之乃得經像焉時以白馬負經¶
<pb:KR3k0049_WYG_036-28a>¶
而來因以為名明帝崩起祗洹於陵上自此從後百姓¶
冡上或作浮圖焉寺上經函至今猶存常燒香供養之¶
經函時放光明耀於堂宇是以道俗禮敬之如仰真容¶
(伽藍/記)帝勅使西巡過四十餘國屆舍衞都僧云佛乆滅¶
度遂抄聖敎六十萬五千言以白馬䭾還所經嶮隘餘¶
畜皆死白馬轉强嘉其神異洛陽立白馬寺焉(漢明/内記)昔¶
外國王欲滅佛法宣令毁壊塔寺次招提寺忽有一白¶
馬從西方來繞塔悲鳴騰躍空中或復下地一日一夜¶
<pb:KR3k0049_WYG_036-28b>¶
鳴聲不絶以事啓王王即勅停已毁之塔並更修復由¶
此白馬大法更興因改招提以為白馬故諸寺之號亦¶
取是名焉(法/苑)釋明槩云化漸漢朝寺興白馬之號道流¶
晉世刹建青龍之名(廣𢎞明/辨惑論)劉禹錫集載僧靈徹詩云¶
云經來白馬寺僧到赤烏年禹錫稱其工(金石/録)隋釋彦¶
琮辨正論云至若開源白馬則語逐洛陽發序赤烏則¶
言隨建業(續髙/僧傳)¶
　則天華嚴經序云鷲巖西峙象駕東驅注云謂白象¶
<pb:KR3k0049_WYG_036-29a>¶
　䭾經東來山川紀異云河南府有象庄象至洛陽化¶
　為石今石象猶存㨿此則白馬之説法苑似是¶
龍泉寺釋慧逺屆潯陽見廬峯清静足以息心始住龍¶
泉精舍此處去水本逺乃以杖扣地曰若此中可得栖¶
立當使朽壤抽泉言畢清泉湧出浚矣成溪少時潯陽¶
亢旱逺詣池側讀龍王經忽有巨蛇從池上空須臾大¶
雨嵗以有年因號精舍為龍泉寺焉(髙僧/傳)¶
東林寺時有沙門慧永居在西林與逺同門舊好遂要¶
<pb:KR3k0049_WYG_036-29b>¶
同上永謂刺史桓伊曰逺公方當𢎞道今徒屬已廣而¶
來者方多貧道所棲褊狹不足相處如何桓乃為逺復¶
於山東更立房殿即東林是也逺創造精舍洞盡山美¶
却負香爐之峯傍帶瀑布之壑仍石疊基即松栽搆清¶
泉環階白雲滿室復於寺内别置禪林森樹煙凝石逕¶
苔冷凡在瞻履皆神清而氣肅焉既而謹律息心之士¶
絶塵清信之賔並不期而至望風遥集(上/)¶
河東寺荆州河東寺者晉氏南遷郭璞多聞之士周訪¶
<pb:KR3k0049_WYG_036-30a>¶
地圖云此荆楚舊為王都欲於硤州置之嫌逼山遂止¶
便有宜都之號下至松滋地有面勢都邑之像乃掘坑¶
秤土嫌其太輕覆冩本坑土又不滿便止曰昔金陵王¶
氣於今不絶固當經三百年矣便都建業仍於此置河¶
東改遷裴薩栁杜四姓居之地在江曲之間類蒲州河¶
曲故有河東目也有東西二寺(法苑/珠林)¶
朗公寺泰山神通寺即南燕主慕容徳為僧朗禪師之¶
所立也上下諸院十有餘所長廊延袤千有餘間三度¶
<pb:KR3k0049_WYG_036-30b>¶
廢敎人無敢撤欲有犯者朗輒現形以錫杖撝之病困¶
垂死求悔先過還差如初寺立已來四百餘載佛像鮮¶
榮色如新造衆禽不踐于今儼然古號為朗公寺以其¶
感靈即目故天下崇焉開皇三年文帝以通徴屢感故¶
改曰神通也(續/髙)¶
安樂寺釋慧受安樂人來遊京師常修福業嘗行至王¶
坦之園夜輒夢於園中立寺如此數過受欲就王乞立¶
一間屋處詣王陳之王大喜即以許焉初立一小屋毎¶
<pb:KR3k0049_WYG_036-31a>¶
夕復夢見一青龍從南方來化為刹住受將沙彌試至¶
新亭江尋覓乃見一長木隨流來下受曰必是吾所夢¶
見者也於是雇人牽上竪立為刹架以一層道俗競集¶
咸歎神異坦之即捨園為寺以受本鄉為名號曰安樂¶
寺王雅劉鬬范寗並施宅以成寺(髙僧/傳)¶
靈隠寺景徳靈隠寺在武林山之隂晉咸和元年梵僧¶
慧理建理曰中天竺國靈鷲山之小嶺不知何年飛來¶
佛在世日多為仙靈所隠今此亦復爾耶因掛錫造靈¶
<pb:KR3k0049_WYG_036-31b>¶
隠寺號其峯曰飛來葛洪書扁(杭州/志)錢塘縣西有靈寺¶
山者舊曰仙居峯吐蓮花洞藏龍穴信江東之秀嶽也¶
(續髙僧/貞觀傳)¶
禪窟義林宋元嘉中有慧嚴慧議道人並住東安寺學¶
行精整為道俗所推時鬭塲寺多禪僧京師為之語曰¶
鬭塲禪師窟東安談義林(宋夷蠻傳/天竺下)¶
延祚寺金陵延祚寺宋太始中邦人所建也唐有靈知¶
禪師生無雙目號羅㬋和尚經綸文子悉能明了時人¶
<pb:KR3k0049_WYG_036-32a>¶
號有天眼(金陵/志)¶
天安寺宋大明四年於丹陽中興寺設齋有一沙門容¶
止獨秀舉衆往目皆莫識焉沙門惠璩往問之荅名惠¶
明又問所住荅云從天安寺來語訖忽然不見天下無¶
此寺名闔堂驚異以為明祥所賁幽應攸闡紫山可覩¶
華臺不逺故上土盛士尅表大明之朝勸發妙身躬見¶
龍飛之室意若曰陛下慧燭海縣明華日月故以慧明¶
為人名繼興天祚式垂無疆故以天安為寺稱乃改中¶
<pb:KR3k0049_WYG_036-32b>¶
興曰天安寺(宋蠻夷傳記釋/老志㝠祥)¶
聚慧寺崑山聚慧寺梁天監中沙門惠響欲建寺時忽¶
見神請助千工是夜風雪頃刻暴作聞喑嗚之聲遲明¶
基成帝賜名焉(志/)¶
光宅寺梁武捨宅造光宅寺未成于小莊嚴寺造無量¶
佛像長丈九尺未移前淮中佑客夜聞橋上數百人修¶
道路往視不見人俄而像度光彩輝煥¶
大覺寺大覺寺廣平王懐捨宅也北瞻芒嶺南眺洛汭¶
<pb:KR3k0049_WYG_036-33a>¶
東望宫闕西顧旗亭禪臯顯敞實為勝地是以温子升¶
碑云面水背山左朝右市是也環所居之堂上置七佛¶
林池飛閣比之景明至於春風動樹則蘭開紫葉秋霜¶
降草則菊吐黄花名僧大徳寂以遣煩(伽藍/記)¶
長廣陸馥為相州刺史假長廣公有善政其代還也吏¶
人大歛布帛以遺之馥皆不受人亦不取於是以此物¶
起佛寺焉因名長廣公寺(北史/俟傳)¶
修梵寺修梵寺有金剛鳩鴿不入烏雀不棲菩薩達摩¶
<pb:KR3k0049_WYG_036-33b>¶
云得其真相(伽藍/記)¶
少林寺西域沙門跋陀者有深道業周太和所敬重詔¶
于少室山隂立少林寺以居之公給衣供(廣𢎞/明)¶
安國寺義興安國寺陳武所營基址猶存釋慧弼修理¶
之寺宇光華門房嚴麗故真觀法師製寺碑曰花塼錦¶
石更累平階夏藻秋蓮環莊竦塔月臨月殿粉壁照於¶
金波雲映雲臺畫梁承於玉葉是也(續/髙)¶
仙遊寺釋童貞綜掇𤣥儒英猷秀舉抱操懐亮以徳王¶
<pb:KR3k0049_WYG_036-34a>¶
當時隋文帝勅令往雍州置塔送舍利於終南山仙遊¶
寺即古傳云秦穆公女名弄玉習仙升雲之所也(上/)¶
四絶齊州靈巖荆州玉泉潤州棲霞台州國清世稱四¶
絶(晏殊/類要)歙溪據二浙上流古為新安郡溪西太平寺舊¶
號興唐寺李太白嘗留題曰天台國清寺天下為四絶¶
今到漢唐游竒蹤更無别枿木劃斷雲髙僧頂殘雪檻¶
外一條溪幾回碎明月溪即取太白詩名之也石刻尚¶
存而集中不載(曲淆/舊聞)¶
<pb:KR3k0049_WYG_036-34b>¶
那蘭陁唐云施無厭此伽藍南菴沒羅園中有池其龍¶
名那爛陁旁建伽藍因取其稱(西域/記)其寺周圍四十八¶
里九寺一門是九天王所造西域伽藍無如其髙廣矣¶
常住僧衆四千餘人外客道俗通及邪正乃出萬數皆¶
周給衣食無有窮竭故佛號寺為施無厭也中有佛院¶
備諸聖迹精舍髙者二十餘丈佛昔於中四月説法又¶
有精舍髙三十餘丈中諸變態不可名悉置立銅像髙¶
八丈餘六層閣盛莊嚴綺飾即戒日之兄滿胄王造也¶
<pb:KR3k0049_WYG_036-35a>¶
(續髙/僧傳)¶
廣敎寺大中間裴休為宣州刺史建廣敎寺其材皆松¶
蘿惟安南有之相傳為黄蘖禪師所募時寺後有二金¶
鷄相鬭入井中材皆從井中出寺成餘松蘿八株蘖師¶
植之殿前輒敷榮長茂别有栢二株遇僧有異行者輒¶
開異花數色今井中㫁木尚存(宣州/志)¶
三大道塲東海梅岑山耶補陀落伽山此云海島上有¶
寳陀寺唐大中間有西域僧來燔盡十指頂禮洞前親¶
<pb:KR3k0049_WYG_036-35b>¶
感菩薩見大人相為説妙法授以七色寶石後日本僧¶
慧諤自五臺得觀音瑞相欲返故國舟抵新螺嶋諤禱¶
之曰使我國衆生無縁見佛當從所向立精藍有頃舟¶
行竟泊于潮音洞下有居民張氏目覩斯異亟舍所居¶
雙峯山卓庵奉之俗呼為不肯去觀音院郡聞遣迎其¶
像置城中已而有僧即大衆中求嘉木刻像扃户彌月¶
工竟而僧不見宋元豐三年内殿王舜封使三韓至此¶
有大龜負舟不得去望山作禮忽龜沒而舟行還以其¶
<pb:KR3k0049_WYG_036-36a>¶
事上之賜額寶陀寺惟大士以三十二應身入諸國土¶
現八萬四千手臂接引羣生與五臺之文殊峨眉之普¶
賢為天下三大道塲(寧波/府志)有咀落迦山南海有石天宫¶
觀自在菩薩游舍(西域/記)¶
伽藍僧伽藍譯為衆園僧史畧云為衆人園圃園圃生¶
植之所佛弟子則生植道芽聖果也(翻/)後魏太武帝始¶
光元年造伽藍創立招提之名(僧/史)伽藍之地本曰净居¶
栖心之所理尚幽寂(唐髙沙/汰語)或云毗阿羅此云遊止處¶
<pb:KR3k0049_WYG_036-36b>¶
(要/覽)¶
招提經音義云梵去招鬭提奢唐言四方僧物後人寫¶
之誤以拓為招又省去鬭奢二字只稱招提只今十方¶
住持是也(西溪/叢語)唐㑹昌五年毁招提蘭若四萬餘區又¶
㑹要元和二年官賜額為寺私造者為招提蘭若及招¶
挺菩薩皆古佛號故寺謂之招提或名伽藍(釋/書)¶
蘭若阿蘭若或名阿練若大論翻逺離處薩婆多論翻¶
閑静處天台云不作衆累名之為閑無憒鬧故名之為¶
<pb:KR3k0049_WYG_036-37a>¶
静或翻無諍謂所居不潔之故即離聚落五里處也肇¶
云忿競生乎衆娶無諍出乎空閑故佛讃住於阿蘭若¶
應師翻空寂翻四分律云空静處¶
精舍寺或名精舍釋迦譜云息心所栖故曰精舍靈裕¶
寺誥曰非麄暴者所居故云精舍藝文類云非由其舍¶
精妙良由精練行者所居也或名道場肇師云修道之¶
場隋煬帝勑天下寺院皆名道場止觀云道場清净境¶
界或名僧坊者别屋謂之坊也(翻/)¶
<pb:KR3k0049_WYG_036-37b>¶
雞園雞園在摩竭陀國無憂王造小乗大衆出家寺也¶
佛滅後衆多名徳比丘皆住雞園(西域/記)雞頭摩竦疏釋¶
雞園引智論云昔有野火燒林林中有雉入水漬羽以¶
救其焚纂要云即雞頭摩寺(翻/)¶
鹿苑在羅茶柰國佛成道初轉法輪處也　鹿園深義¶
龍宫奥説(廣𢎞/明)¶
鴈堂毗舍離於大林為佛作堂形如鴈子一切具足(要/覽)¶
鷲嶺耆闍窟山中山形如鷲佛常居此中故號鷲嶺(法/華)¶
<pb:KR3k0049_WYG_036-38a>¶
祗園須達多長者白佛言弟子欲營精舍請佛住惟有¶
祗陀太子園廣八十頃林木欝茂幽静可居白太子太¶
子戲曰滿以金布便當相與須達出金布八十頃精舍¶
告成凡千二百區(經律/異相)須達多長者居舍衞國常施孤¶
獨故曰給孤獨(上/)祗洹林樹名梵云祗陁洹此云戰雖¶
即太子名須達長者施園祗陁太子施樹為佛説法之¶
處故後人曰祗園亦曰給孤園(金剛/經注)¶
金地或云金地即舍衞國給孤長者側布黄金買祗陀¶
<pb:KR3k0049_WYG_036-38b>¶
太子園建精舍諸佛居之處也(雞/跖)五臺佛光寺願誠治¶
棲金地禮行嚴為師(宋僧/傳)¶
寶坊給孤長者布黄金地為伽藍故寺宇號為寶坊(雞/跖)¶
叢林梵論貧婆此云叢林譬如大樹叢叢故僧聚處得¶
名叢林(祖發/事苑)¶
方丈吠舍黧園有維摩故宅顯慶中王𤣥䇿因向印度¶
過净名宅以笏量基止有十笏故號方丈室(唐髙/僧)¶
紫紺殿碧玉之樓昇堂未易紫紺之殿入室為難(梁元/帝)¶
<pb:KR3k0049_WYG_036-39a>¶
紺園(白/帖)紺殿横江上(李/白)殿宇餘丹紺(韋蘇/州)¶
柰苑菴羅園闡義云菴羅是果樹之名其果似桃或云¶
似柰此樹開華華生一女國人嘆異以園封之園既屬¶
女女人守護故言菴羅樹園宿善㝠熏見佛歡喜以園¶
奉佛佛即受之而為所住(翻/)菴羅肇汪云柰也柰女經¶
云維耶梨國梵志園中植此柰樹樹生此女梵志收養¶
至年十五顔色端正王收為妃女乃以苑地施佛為伽¶
藍故曰柰苑(雞/跖)鷲嶺三層塔菴園一講堂(沈/炯)¶
<pb:KR3k0049_WYG_036-39b>¶
香城究香城之妙理窮金河之奥説(王僧/孺)香城金簡龍¶
宫玉牒(二敎/論)鹿樹表光金河匿曜(法苑/千佛)¶
香界佛寺曰香界亦曰香阜因香所生以為香界(楞/經)¶
髙適詩香界冺羣有江總詩息舟候香阜悵别在寒林¶
香宇齊竟陵王三界外樂門頌云燈祗開逺照香宇薦¶
嘉薫蓮花界(蓮花/界)蓮宫(花/宫)金界(金繩/界道)¶
福界沈炯從遊中天寺應令曰福界開新草¶
儴佉宫時我及衆僧俱出靈鷲山儴佉之宫孱然可期¶
<pb:KR3k0049_WYG_036-40a>¶
(𢎞明集引/法華經)¶
青豆房伏承輿駕尋幸伽藍冀於此時得一覯止辨論¶
青豆之房遣惑赤華之舍(廣梁/簡文)¶
仁祠楚王英為浮屠齋戒祭祀奉送縑帛以贖愆罪詔¶
報曰楚王誦黄老之㣲言尚浮屠之仁祠何嫌何疑(後/漢)¶
上方常琮侍煬帝遊寶山帝曰幾時到上方琮曰昏暗¶
應須到上頭左右失笑帝曰淳古君子也(隋/傳)¶
禪宫釋慧明欲移湖州佛川寺泉側有吳王古祠夜神¶
<pb:KR3k0049_WYG_036-40b>¶
謂明曰師欲移寺弟子願捨此處永奉禪宫後果移寺¶
於祠側獲銅盤之底篆文有慧明二字焉(髙僧/傳)¶
波羅越(彼國/名鴿)達嚫國有迦葉佛伽藍穿大石山作之有¶
五重最下為鴈形第二層作師子形第三層作馬形第¶
四層作牛形第五層作鵠形為波羅越(佛游天/竺本記)¶
青鴛須彌山下有青鴛伽藍(大悲/經)¶
莊嚴下壓象迹歡喜之地上接蜂歌莊嚴之境(段成式/愬像記)¶
二梵世尊説四梵福若能補理故寺是謂二梵之福(問/含)¶
<pb:KR3k0049_WYG_036-41a>¶
　　經¶
演經姚興如逍遥園引諸沙門于澄𤣥堂聴鳩摩羅什¶
演佛經公卿已下莫不欽附沙門自逺而至者五千餘¶
人起浮圖於永貴里立波若臺於中宫沙門坐禪者恒¶
有千數州郡化之事佛者十室而九矣(晉/書)¶
阿含此云故涉法師云阿含此云傳所説義唯識論云¶
謂諸如來所説之敎長阿含序云阿含者秦言法歸所¶
謂萬法之淵府摠時之林苑也(翻/)¶
<pb:KR3k0049_WYG_036-41b>¶
楞伽正言䮚迦佛住南海濵入楞伽國摩羅耶山而説¶
此經梵語楞伽此云不可往唯神通人方能到也阿跋¶
多羅此云入謂入此山中而説此寶或翻無上謂此經¶
法是無上寶(上/)¶
半字義是諸大乗經為滿子無欠少之義也小乗諸教¶
悉為半字義未圓故云半字(涅槃/經)¶
移坐張緒為中書令善談𤣥駕幸莊嚴寺聴僧達道人¶
講維摩坐逺不聞緒言上難移緒乃遷僧達(齊/書)¶
<pb:KR3k0049_WYG_036-42a>¶
閉閣張稷出為青冀二州刺史而不得志嘗閉閣讀佛¶
經(梁/書)¶
誦經枷鎖自脱盧景裕魏節閔帝時為國子博士後河¶
間邢摩納與景裕從兄盧仲禮據鄉作逆連坐景裕繫¶
晉陽獄景裕至心誦金剛經枷鎖自脱是時又有孫敬¶
徳負罪當死夢沙門敎誦救坐觀世音經覺時如所夢¶
謂誦千遍臨刑刀折主者以聞丞相髙歡表請免死勅¶
寫其經廣布於世今謂髙王觀世音經(北史續髙/僧報應記)¶
<pb:KR3k0049_WYG_036-42b>¶
誦經獲祐蕭瑀篤信佛法常持金剛經議伐髙麗不合¶
㫖上大怒與賀若弼髙熲同禁欲寘於法瑀就其所八¶
日念金剛經七百遍明日桎梏忽自脱守者失色復為¶
著至殿前獨宥瑀(報應/記)¶
大雲金仙降㫖大雲之偈先彰(則天華/嚴經序)北凉三藏曇無¶
䜟所譯大方等無相經大雲分云爾時衆中有一天女¶
名曰净光聞法歡喜供養如來佛即為説宿世因縁乃¶
告之曰汝當來世即以女身當王國土得轉輪王所統¶
<pb:KR3k0049_WYG_036-43a>¶
領處四分之一得大自在受持五戒作優婆夷守護正¶
法摧伏外道汝於爾時實是菩薩為化衆生現受女身¶
注曰是大雲先彰䜟武后為天子之文也¶
寶雨玉扆披詳寶雨之文後及(上/)寶雨經第一卷云佛¶
記日月净光天子宿種善根以是因縁我涅槃後第四¶
五百年汝於贍部東支那國故現女身為自在主正法¶
治化能於我法廣大住持清凉師云此時更無女主斯¶
言不妄也¶
<pb:KR3k0049_WYG_036-43b>¶
懴懴之始本自齊南竟陵王因夜夢往東方普光王如¶
來所聴彼如來説法後因述懴悔之言覺後即賔席梁¶
武王融謝朓沈約共言其事王因兹乃述成竟陵集二¶
十篇懴悔一篇後梁武得位思懴六根罪業即將懴悔¶
一篇乃召真觀法師慧式遂廣演其文述引諸經而為¶
之故第二卷中發菩提心文云慧式不惟凡品輕摽心¶
志實由渴仰大乗貪求佛法依倚諸經取譬世事即非¶
是為郄后所作今之序文不知何所作與本述不同近¶
<pb:KR3k0049_WYG_036-44a>¶
南人新開印本去其慧式二字盖不知本末也(南/部)¶
　　像¶
像始漢桓帝於宫中鑄黄金浮圖老子像覆以百寶華¶
盖身奉祀之由是百姓向化事佛彌盛世人以金銀作¶
佛像自此而始(釋/鑑)¶
金瑞像揚州育王金瑞像者吳孫皓時後園所獲皓使¶
置穢處以為笑樂俄得腫疾隠處尤痛太史占曰犯大¶
神也皓謝之有間因爾開信(𢎞明法/像瑞集)¶
<pb:KR3k0049_WYG_036-44b>¶
靈寶木像㑹稽山隂靈寶寺木像者徵士譙國戴逵所¶
製東夏製像之妙未有如其工者也道俗瞻仰忽若親¶
遇髙平郗嘉賔撮香呪曰若使有常將復覩聖顔如其¶
無常願㑹彌勒之前所捨之香於手自然芳煙直上極¶
目雲際餘芬徘徊馨盈一寺于時道俗莫不感厲像今¶
在越州嘉祥寺(法/苑)¶
金像行襄州檀溪寺今像行者寧康中釋道安所造也¶
及成就已乃行至萬山明迎返寺其夕又出至寺門至¶
<pb:KR3k0049_WYG_036-45a>¶
山蹋石現一足相周武滅法鎮副長孫哲志性兇麄先¶
欲除毁令百人以索繫頸挽之不動哲大怒乃至加五¶
百人方倒震地哲喜落馬尋卒當毁像時於腋下倒垂¶
衣内銘云晉太元十九年嵗次甲午比江道安於襄陽¶
西郭造丈八金像此像更三周甲午百八十年當滅計¶
勘年月興廢悉符同焉信知印手聖人崇建容範動發¶
物心生滅之期世相難改業理之致復何虚矣(續髙/僧傳)¶
飛越城秦將吕光伐龜兹將軍杜進夢金像飛越龜兹¶
<pb:KR3k0049_WYG_036-45b>¶
之城曰所謂佛神去之胡亡必矣(晉/書)¶
夜行遶坐陳留王景皓夙善𤣥言道家之業捨半宅安¶
置佛徒唱演大乗數部遂進京師大徳菩提流支等時¶
有奉朝請孟仲暉者學兼釋氏恒來造第與沙門論議¶
時號為𤣥宗先生暉遂造人中夾貯像一軀相好端嚴¶
希世所有置皓前㕔須臾彌寶坐永安二年中此像毎¶
夜行遶其坐四面脚跡隠地成文於是士庶咸來觀矚¶
永熈三年秋忽然自去莫知所之其年冬而京師遷鄴¶
<pb:KR3k0049_WYG_036-46a>¶
(伽藍/記)¶
生毛普泰元年臨覺寺金像生毛眉髮悉皆具足尚書¶
左丞魏季景謂人曰張天錫有此事其國遂滅此亦不¶
祥之政至明年而廣陵被廢死(上/)¶
課奴有沙門晏通於道傍造大漆像敎化乞財所得物¶
咸入常住嘗以杖敲此像號曰出課烏奴(北/齊)¶
改元大像玉華宫鐵礦瑞像者周武滅法有姜明者督¶
事夜行毎見山上光明旦往尋之有卧石狀如像便斵¶
<pb:KR3k0049_WYG_036-46b>¶
掘四邊乃是鐵礦不可傷損舉身三丈谷中有趺乃共¶
村人拗舉忽然下流經趣趺孔卓然特立以狀聞奏時¶
天元嗣厯改元大像勅其處為大像寺因開佛法(廣𢎞/明)¶
出涕襄州峴山華嚴寺盧舍那瑞像者本是周朝右像¶
法滅藏之得存毎有㓙相以涕出為期隋文將崩一鼻¶
涕出沾汚于懐今薄剥起雖後修飾望還如涕貞觀末¶
年四月内連涕不止塗汚胷懐方可尺許太宗升遐方¶
驗先兆(上/)¶
<pb:KR3k0049_WYG_036-47a>¶
觀音像西小湖天台敎寺舊名觀音敎寺相傳唐乾符¶
中有沈香觀音像泛太湖而來小湖寺僧迎得之有草¶
繞像足投之小湖遂生千葉蓮花(蘇州/舊志)¶
阿育像長沙寺有阿育王像相傳是阿育王女所造太¶
元中夜浮至江津漁人見異光如晝而諸寺以千人迎¶
之嶷然不動長沙寺翼法師者操行精苦乃率十僧至¶
誠祈啓即時就輦至齊末僧常夜行不知者以槊刺之¶
作銅聲而倒毎南朝大事及災疫必先流汗數日自像¶
<pb:KR3k0049_WYG_036-47b>¶
敎已來最為靈應也(渚宫/遺亊)¶
觀音像有邸嫗鋤桑拾得一銅觀音像穴壁安之皆將¶
供養嫗有子時在潘葑軍前日夕祝之保其安寧其子¶
當陣之際倒于草間聞背上連下三劍似擊銅器聲戰¶
罷起看身並無所傷其母此日見銅像落在地背上有¶
三刃痕罔知其由至子囘説其事方知神助爾(葆光/録)¶
　　事佛¶
佞佛二郗奉道二何奉佛皆以財賄謝中郎云二郗諂¶
<pb:KR3k0049_WYG_036-48a>¶
於道二何佞於佛(世/説)何充性好佛道崇修佛寺供給沙¶
門以百數乆在揚州徵役吏民功賞萬計是以為遐邇¶
所譏充弟準亦精勤唯讀佛經營治寺廟而已矣(晉陽/秋)¶
臨刑誦經王恭性雖抗直而闇於機㑹自矜貴不閑用¶
兵尤信佛道臨刑猶誦經神色無懼(晉/書)¶
結志隆雲齊竟陵王子良幼含勝慧結志隆雲誠感懇¶
徵亟發靈應以永明七年二月八日於西第在内堂法¶
㑹見佛從東來威容顯曜文宣望身頂禮因而侍立自¶
<pb:KR3k0049_WYG_036-48b>¶
覺已冠裁及趺踝佛俛而㣲笑既而咳唾白如凝雪以¶
手承捧變為玉稻(法/苑)子良嘗招致名僧講論佛法造經¶
唄新聲數於邸園營齋戒大集朝臣衆僧至賦食行水¶
或躬親其事世頗以為失宰相體武帝不豫子良啓進¶
沙門於殿户前誦經武帝為感夢見優曇鉢花子良案¶
佛經宣㫖使御府以銅為花挿御牀四角(齊/)¶
施身為奴梁髙祖崇信佛道於建業起同泰寺又於故¶
宅立光宅寺皆窮極工巧殫竭財力百姓怨苦殆不聊¶
<pb:KR3k0049_WYG_036-49a>¶
生自以其身施同泰寺為奴朝廷共歛珍贖之有事佛¶
精苦者輒加菩薩之號其下書皆云皇帝菩薩(談/藪)髙祖¶
崇重釋侣欣尚靈儀造等身金銀像二軀於重雲殿晨¶
夕禮敬五十許年初無替廢(續髙僧/僧名傳)¶
自暴誦經後王沈皇后諱婺華身居儉約唯尋閲圖史¶
及釋典為事常遇嵗旱自暴而誦經應時雨降陳亡入¶
隋及煬帝崩自廣陵過江於毘陵天静寺為尼名觀音¶
(陳/書)¶
<pb:KR3k0049_WYG_036-49b>¶
令師踐髮武成帝河清二年帝築壇於内具問道禮儀¶
請上法師授歸戒帝布髮于地令上踐其髮而升座帝¶
授大戒畢次命八座重臣及妃后戚屬皆授菩薩戒剙¶
報徳寺移上法師主之上性儉素雖當大統位國師而¶
壊衣布褐未嘗乗肩輿世益以此重之諺曰四海僧望¶
道塲法上(釋/鑑)¶
稱師兒女隋文帝開皇十四年曇崇法師道重當時入¶
大内為宣净業帝毎禮接自稱師兒皇后延徳又稱師¶
<pb:KR3k0049_WYG_036-50a>¶
女師所獲外利盡施伽藍縁身資蓄衣鉢而已(上/)¶
俾僧據身楊希古性酷嗜佛法常置僧于第陳列佛像¶
雜以幡盖所謂道塲者毎夌旦輒入其内以身俛地俾¶
僧據其上誦金剛經三遍性又潔净内逼如厠必散衣¶
無所有然後髙屐以往(玉泉/子)¶
送喪嚴挺之與裴寬皆奉佛開元末惠乂卒挺之服縗¶
麻送于龕所寬為河南尹僧普寂卒寬與妻子皆服縗¶
絰設次哭臨妻子送喪嵩山故挺之自誌云葬于大照¶
<pb:KR3k0049_WYG_036-50b>¶
塔側祈其靈祐也(挺之/傳)¶
晩事白居易暮節惑浮屠尤甚至經月不食葷及致仕¶
與香山僧如滿結香火社毎肩輿往來白衣鳩杖自稱¶
香山居士臨卒遺命葬於香山如滿師塔之側(舊/傳)後履¶
道第卒為佛寺(新/)¶
生于闐國宰相裴休留心釋氏精於禪律師圭峯密禪¶
師得達摩頓問密師注法界觀禪詮皆相國&KR0103;文序常¶
被毳衲於歌妓院中持鉢乞食自言曰不為俗情所染¶
<pb:KR3k0049_WYG_036-51a>¶
可以説法為人毎自發願願世世為國王𢎞護佛法後¶
于闐國王生一子手文中有裴休二字聞於中朝其子¶
弟請迎之彼國不允而止(北/夢)¶
頓顙瘤贅李後主酷信浮屠每日與后頂僧伽㡌衣袈¶
裟誦佛書拜跪頓顙至為瘤贅親為桑門削作厠簡子¶
試之腮頰少有澁滯者再為治之其手不扠學佛握印¶
而行僧犯姦有司具牘還俗後主令禮佛三百拜免刑¶
王師尅池州令僧俗兵士念救苦觀世音菩薩(江南/野録)¶
<pb:KR3k0049_WYG_036-51b>¶
鹵簿借飾釋寶瓊以至徳二年卒有詔慰焉喪事所須¶
隨由資給仍以天子鹵簿仗借為榮飾終古所希幸也¶
(續/髙)¶
徳迴萬乘漢帝隆禮於摩騰吳王屈節於康㑹曇始延¶
魏君之席道林登晉主之牀秦世道安榮膺共輦趙邦¶
澄上寵懋錦衣皆道降極尊徳迴萬乗良有以也(辨正/論)¶
贈官賜諡代宗大厯十年興善寺胡僧不空卒贈開府¶
儀同三司司空謚曰大辨正廣智不空三藏和尚¶
<pb:KR3k0049_WYG_036-52a>¶
　　毁佛¶
鬼道魏世祖忿沙門非法崔浩毁其虚誕為世費害乃¶
下詔曰昔後漢荒君信惑邪偽妄假睡夢事胡妖鬼以¶
亂天常禮義大壊鬼道熾盛視王者之法蔑如也雖言¶
胡神問今胡人共云無有皆是前世漢人無賴子弟劉¶
元貞吕伯彊之徒乞胡之誕言用老莊之虚假附而益¶
之皆非真實至使王法廢而不行盖大姦之魁也(釋老/志)¶
殽亂海内梁武信重釋門寺像崇盛荀濟上表曰三墳¶
<pb:KR3k0049_WYG_036-52b>¶
五典帝皇之稱首四維六紀終古之規模及漢武祀金¶
人黄新以建國桓靈祀浮圖閹竪以控權三國由兹鼎¶
峙五胡仍其薦食衣冠奔於江東戎教興於中壤使父¶
子之親隔君臣之義乖夫婦之和曠友朋之信絶海内¶
殽亂三百年矣(廣𢎞/明)朝夕敬妖怪之胡鬼曲躬供貪淫¶
之賊秃(上/)¶
五謗俗之謗佛者有五其一以世界外事及神化無方¶
為迂誑也其二以吉凶禍福或未報應為欺誑也其三¶
<pb:KR3k0049_WYG_036-53a>¶
以僧尼行業多不精純為姦慝也其四以糜費金寶減¶
耗課役為損國也其五以縱有因縁而報善惡安能辛¶
苦今日之甲利益後世之乙乎為異人也(顔氏/家訓)¶
不行忠孝按釋迦出戎剖脇而誕摩耶遂殂事符梟獍¶
年長净立内不自安背父叛君逆節彌甚達多投石難¶
陀引弓變革常道自餓形骸安能濟物九十六道此道¶
最貪叶彼淫愚衆多崇信至如瑠璃誅釋瞿曇路左視¶
之在生親尚不存既歿疎何能救斯即不行忠孝若牟¶
<pb:KR3k0049_WYG_036-53b>¶
尼能照而故縱婬殺便是詐稱慈悲徒能照而不救又¶
是大覺於羣生無益而天下不覺(荀/濟)¶
疫胎之鬼北齊劉晝上書言佛法詭誑避役者以為林¶
藪又詆訶謡蕩有尼有優婆夷實是僧之妻妾損胎殺¶
子其狀難言今僧尼二百許萬并俗女向有四百餘萬¶
六月一損胎如是則年族二百萬户矣驗此佛是疫胎¶
之鬼也(廣𢎞/明)¶
鬼敎魏時民多絶户而為沙門李瑒上言禮以教世法¶
<pb:KR3k0049_WYG_036-54a>¶
道將來佛捐弃慈孝乖禮滅倫安有弃堂堂之政而從¶
鬼敎乎沙門都統僧暹等以瑒為毁謗佛法泣訴靈太¶
后后責之瑒曰鬼神之名皆通靈達稱天地曰神祗人¶
死曰鬼佛非天非地本出于人應世道俗其道幽隠名¶
之為鬼愚謂非謗(本/傳)¶
焚經捐厠崔浩不信佛道其族弟滎陽太守模深所歸¶
向毎雖糞土之中禮拜形像浩大笑之云持此頭顱不¶
净處跪是胡神也(魏/書)浩非毁佛法其妻郭氏敬信釋典¶
<pb:KR3k0049_WYG_036-54b>¶
時時誦金剛般若經浩取而焚之捐灰於厠及幽執&KR0008;¶
於城南使術士數十人行溲其上呼聲嗷嗷聞于行路¶
自宰司之被戮辱未有如浩者世皆以為報應之驗也¶
善讀佛經齊李公緒見有喪之家憂齋供福利便曰佛¶
敎者脱畧父母遺蔑帝王捐六親捨禮義赭衣髠剔自¶
比刑餘妄説眩惑唯利是親隂陽名墨雖紕繆竒察而¶
四時節用有取至如兹術則傷化託幽滋為界道惜哉¶
舉國皆迷彼衆我寡悲哉吾之死也福事一切罷之棄¶
<pb:KR3k0049_WYG_036-55a>¶
華即戎有識不許弟槩字季節屬文讀佛經脚指夾之¶
(廣𢎞/明)佛在西域言妖路逺漢譯胡書恣其假託(舊/唐)¶
泥犂人傅奕自武徳貞觀中嘗為太史令性不信佛法¶
毎輕僧尼至以石像為塼瓦之用貞觀十四年秋暴病¶
卒初奕與同伴傅仁均薛頤並為太史令頤先負仁均¶
錢五千未償而仁均死後頤夢見仁均言語如平常頤¶
因問曰先所負錢當付誰人仁均曰可以付泥犁人問¶
是誰答曰傅奕是也既而寤是日夜少監馮長命又夢¶
<pb:KR3k0049_WYG_036-55b>¶
已在一處多見先亡人長命問經文説罪福之報未知¶
審定有否答曰皆悉有之又問如傅奕者生平不信佛¶
死受何報答曰罪福定有然傅奕已配越州為泥犂人¶
矣(地獄/苦記)長命旦入殿庭見薛頤説所夢頤又説之二夢¶
符合唐臨在其側同嗟嘆之頤即送錢付奕并説所夢¶
後數日而奕卒案泥人者謂泥犂中人也泥犂即地獄¶
之别名矣(㝠報/記)¶
事佛無益中宗時姚崇奏曰佛不在外求之於心佛圖¶
<pb:KR3k0049_WYG_036-56a>¶
澄最賢無益於金趙羅什多藝不救於亡秦何充符融¶
皆遭敗滅齊襄梁武未免殃災但發心慈悲行事利益¶
使蒼生安樂即是佛身臨終遺令曰佛者覺也在乎方¶
寸假有萬像之廣不出五藴之中平等慈悲行善不行¶
惡則佛道備矣何必溺於小説惑於凡僧損耗生人無¶
益亡者且如來普慈竟存利物損衆生之不足厚豪僧¶
之有餘必不然矣(萬年龜/鏡舊唐)今之佛經羅什所譯姚興執¶
本與什對翻姚興造浮屠於永貴里傾竭府庫廣事莊¶
<pb:KR3k0049_WYG_036-56b>¶
嚴而興命不得延國亦隨滅又齊跨山東周據關右周¶
則多除佛法而修繕兵威齊則廣置僧徒而依慿佛力¶
及至交戰齊氏滅亡國既不存寺復何有修福之報何¶
其蔑如梁武帝以萬乗為奴胡太后以六宫入道豈特¶
身戮名辱皆以亡國破家近日孝和皇帝發使贖生傾¶
國造寺太平公主武三思悖逆庶人張夫人等皆度人¶
造寺竟術彌街咸不免受戮破家為天下所笑經云求¶
長命得長命求富貴得富貴刀尋段段壊火坑變成池¶
<pb:KR3k0049_WYG_036-57a>¶
比來縁精進得富貴長命者為誰生前易知尚覺無應¶
身後難究誰見有徵且死者是常古來不免所造經像¶
何所施為夫釋迦之本法為蒼生之大弊吾亡後必不¶
得為此弊法(舊/唐)¶
刺血寫經咸通中西川僧法進刺血寫經聚衆敎化寺¶
司申報髙燕公判云㫁臂既是凶人刺血必非美事貝¶
多葉上不許塵埃俗子身中豈堪腥膩宜令出境無得¶
惑人與一繩遞出東界所司不論繩絞賜錢一千送出¶
<pb:KR3k0049_WYG_036-57b>¶
東郭幸而誤免從卒於荆州玉泉寺(北/夢)¶
烏巾徽宗時濟南府開元寺因更修掘地得古碑盖㑹¶
昌中汰僧碑也字皆磨滅惟八字獨存云僧盡烏巾尼¶
皆緑髻僧惡而碎之後有詔改徳士遂符其言(宣政/雜録)¶
　　塔¶
&KR0805;堵波塔者梵名塔婆此云方墳或云支提翻為滅惡¶
生善處西梵正音名為&KR0805;堵波此云廟廟者貌也即是¶
靈廟也(法/苑)塔西國浮圖也言浮圗者此翻聚相戒壇圗¶
<pb:KR3k0049_WYG_036-58a>¶
經云依梵本瘞佛骨所名曰塔婆(翻/譯)有舍利者名塔無¶
舍利者名支提(法/苑)凡人以塔廟者敬田也執于有為禪¶
寂慧門也得于無物(李邕嵩/岳寺碑)¶
八萬四千如來在日行化乞食因遇童子戲㺯沙土以¶
為米麫宿祐𠖇㑹以土麫施佛佛感其善心為受塗壁¶
記此童子吾滅度後一百年滿作王出世號為阿育作¶
鐵輪王王閻浮提一切鬼神並皆臣屬且使空中地下¶
四十里内所有鬼神開往前入塔所獲舍利役諸鬼神¶
<pb:KR3k0049_WYG_036-58b>¶
於一日一夜一億家施一塔廣計八萬四千塔(法苑三/十八)¶
　王殺八萬四千宫人夜聞宫中有哭聲王悔為起八¶
　萬四千塔今此震旦亦有在者什提恒因天上造三¶
　千偷婆(阿育王經廣/𢎞明十三)¶
　晉廬山文殊師利菩薩像者昔傳云育王既統此洲¶
　學鬼王制獄酷毒尤甚文殊現處鑊中火熾水清生¶
　青蓮華王心感悟即日毁獄造八萬四千塔建立形¶
　像其數亦尒此其一也(法苑/十三)¶
<pb:KR3k0049_WYG_036-59a>¶
　周共和九年東天竺國阿育王盡收西域諸塔及龍¶
　宫舍利夜役鬼神碎七寶末造八萬四千寶塔命耶¶
　舍尊者舒指放光八萬四千道令捷疾鬼各隨一光¶
　盡處安置一塔遍娑婆界在此震旦國者一十九所¶
　(釋/鑑)按此一事而四説不同漢譯胡書恣其假託傅奕¶
　之言信矣¶
圎光現塜明帝幸白馬寺攝摩騰竺法蘭進曰寺東何¶
館帝曰土有阜無因而起夜有異光民呼聖塜滕曰阿¶
<pb:KR3k0049_WYG_036-59b>¶
育王藏如來舍利於天下凡八萬四千所今震旦境中¶
十有九處此其一也帝大驚即駕幸拜之忽有圎光現¶
塚上三身現光中帝喜曰不遇二大士安知上聖遺祐¶
哉詔塔其上(釋/鑑)¶
竒塔崇竦江州盧山有三石梁長數十丈廣不下天下¶
望無底晉咸康年中庾亮為江州登山過梁見一公殊¶
偉厦屋崇峻玉堂眩目竒塔崇竦莫測是何循遶乆之¶
終非人宅乃拜謝而返(法/苑)¶
<pb:KR3k0049_WYG_036-60a>¶
杖頭作塔謝尚嘗夢其父曰西南有氣至衝人必死勿¶
當其鋒家庶一全汝宜修福建塔寺可禳之若未暇立¶
寺可杖頭刻作塔形見有氣來可擬之尚悟懼遂刻小¶
塔施杖頭恒置左右後果有異氣遥見西南從天而下¶
始如車輪漸彌大直衝尚家尚以杖頭指之氣便囘散¶
闔門獲全氣所經處數里無復孑遺後遂舍宅為莊嚴¶
寺宋路太后改為謝鎮西寺(宋盡建/康實録)¶
去地千尺永寧寺靈太后胡氏所立也髙九十丈有刹¶
<pb:KR3k0049_WYG_036-60b>¶
復髙十丈合去地一千尺去京師百里已遥見之初掘¶
基至黄泉下得金像三千軀太后以為信法之徴是以¶
營建過度也常景碑云須彌寶殿兠率净宫莫尚於斯¶
也菩提達摩者波斯國胡人也見金盤炫日光照雲表¶
寶鐸含風響出天外自云一百五十嵗遍涉諸國而此¶
寺精絶閻浮所無永熙三年浮圖為火所燒當時雷雨¶
晦㝠雜下霰雪其年五月中有人從象郡御覽東萊來¶
云見浮圗於海中光明照耀儼然如新海上之民咸皆¶
<pb:KR3k0049_WYG_036-61a>¶
見之俄然霧起浮圗遂隠至七月中平陽王為侍中斛¶
斯椿所使奔於長安十月而京師遷鄴(伽藍/記)景明寺浮¶
圗去地百仞邢子才碑云俯聞激電旁屬奔星妝飾華¶
麗侔於永寧金盤寶鐸煥爛霞表(上/)¶
雀離乾陁國都城東南七里有佛塔髙七十丈周三百¶
步所謂雀離佛圗也(魏/書)健䭾國有雀離浮圗元魏靈太¶
后遣沙門道主等賫大旛長七百餘尺往彼掛之脚纔¶
及地(唐𤣥/裝傳)父老云此浮圗天火七燒佛法當滅道榮傳¶
<pb:KR3k0049_WYG_036-61b>¶
云王修浮圖木工既訖猶有鐵柱無有能上者王於四¶
角起大髙樓多置金銀及諸寶物王與夫人及諸王子¶
悉在上燒香散花至心精神然後轆轤絞索一舉便到¶
故胡人皆云四天王助之塔内物事悉是金玉旭日始¶
開則金盤晃朗㣲風漸發則寶鐸和鳴西域浮圗最為¶
第一(伽藍/記)輸伽之建寶塔百鬼助以日工雀離之起浮¶
圗四天扶其夜力(廣𢎞明/王明廣)釋懐信淮南西靈寺塔同¶
偷婆四種人得樹偷婆漢言冡謂輪王羅漢辟支如來¶
<pb:KR3k0049_WYG_036-62a>¶
也(正法/念經)一如來二辟支佛三聲聞四輪王(阿含/經)¶
合尖石敬塘欲出外藩捍太原隂遣人謝李崧曰為浮¶
屠者必合其尖盖欲崧終始成已事也(五代/史)¶
天門俗言塔頂為天門蘇國老有詩云上到天門最髙¶
處不能容物只容身盖譏在位者(古今/詩話)¶
舍利舍利者西域梵語此云骨身有三種一是骨舍利¶
其色白也二是髪舍利其色黒也三是肉舍利其色赤¶
也菩薩羅漢等亦有三種若是佛舍利椎打不碎若是¶
<pb:KR3k0049_WYG_036-62b>¶
弟子舍利椎擊便破矣(法/苑)光明云此舍利者是戒定慧¶
之所薰修甚難可得最上福田(翻/)¶
刹梵語刺瑟胝此云竿今畧名刹即旛柱也輔行云西¶
域以柱表刹示所居處也長阿含云若沙門於此法中¶
得一法者便當竪幡以告四逺法苑云阿育王取金華¶
金幡懸諸刹上(翻/)今守株桑門迷瞀俗士良繒碎于刹¶
上丹金縻於塔下而謂為福田期以報業(𢎞明蕭/深諭)¶
　頭陀碑列刹相望翰云列刹佛塔也或因之併誤¶
<pb:KR3k0049_WYG_036-63a>¶
　　道¶
道家道家之源出於老子其自言也先天地生以資萬¶
類上處玉京為神王之宗下在紫㣲為飛仙之主千變¶
萬化有徳不徳隨感應物厥迹無常授軒轅於峨眉敎¶
帝嚳於牧徳大禹聞長生之決尹喜受道徳之㫖至於¶
丹書紫字昇𤣥飛步之經玉石金光妙有靈洞之説不¶
可勝紀其為敎也咸蠲去邪累澡雪心神積行樹功累¶
徳増善乃至白日昇天長生世上所以秦皇漢武甘心¶
<pb:KR3k0049_WYG_036-63b>¶
不息靈帝置華盖於濯龍設壇塲而為禮(魏什/老志)¶
開刼度人道經者云有元始天尊生於太元之先毎至¶
天地初開授人秘道謂之開刼度人故有延康赤明龍¶
漢開皇是其年號其間相去經四十一億萬載所度皆¶
諸天仙上品有太上老君太上丈人天真皇人五方天¶
帝及請仙官轉共承命世人莫之與也所説之經亦禀¶
元一之炁自然而有非所造為亦與天尊不滅天地不¶
壊則藴而莫傳刼運當開其文自見凡八字盡道體之¶
<pb:KR3k0049_WYG_036-64a>¶
奥謂之天書字方一丈八角垂芒光輝照耀驚心眩目¶
雖諸天仙不能省視乃命天真皇人改轉天音而辨行¶
之自天真以下至于諸仙展轉節級以次相授諸仙得¶
之始授世人衆經或言傳之神人篇卷非一自云天尊¶
姓樂名静信例皆淺俗故世甚疑之其術業優者行諸¶
符禁往往神驗而金丹玉液長生之事歴代糜費不可¶
勝紀竟無效焉(隋/書)¶
萬物之奥道者葢為萬物之奥聖人之至賾也(隋經/藉志)¶
<pb:KR3k0049_WYG_036-64b>¶
萬物之祖大道起於無為萬物之祖也(𤣥妙/内篇)¶
出於自然道之𤣥妙出於自然生於無生先於無先彌¶
綸無外布神化氣淡然無上制御諸天(昇𤣥/經)¶
萬物之始無宗無上而獨能為萬物之始故名元始運¶
道一切為極尊而常處二清出諸天上故稱天尊(太𤣥/真一)¶
(本際/經)¶
元始天尊太上道君言我無量刼度人無數元始天尊¶
以我因縁之勲賜我太上道君之號(本行/經)¶
<pb:KR3k0049_WYG_036-65a>¶
世父女仙王奉仙云夫天尊行化天上數人以道延人¶
以生主宰萬物覆育周徧如世人之父也釋迦行化世¶
上勸人止惡誘人求福如世人之母也仲尼儒典行於¶
人間示以五常訓以百行如世人之兄也(雲/笈)¶
上士中士下士上士學道輔佐帝王好生之徳也中士¶
學道欲度其家下士學道才脱其身(太平/經)¶
治心治心之最下忘須臾心神乃定定則入道其狀在¶
外慎其言語懼觸物也節其飲食慮貪生也衣麄而静¶
<pb:KR3k0049_WYG_036-65b>¶
在素淡也居陋而隠守静篤也恭謹一切避凌辱也不¶
敢為先免疾謗也始終淳信潜化導也進止和光密行¶
教也挫銳解紛明道有時也出處變化見神應之速也¶
(定真/玉籙)¶
氣精化生昔兩儀未分溟涬濛澒日月未具狀如鷄子¶
混沌𤣥黄乃有盤古真人天地之精自號元始天王遊¶
乎其中天地既分相去三萬六千里元始天王在天脊¶
膂中住名曰玉京山山中有宫殿並金玉常呼吸天炁¶
<pb:KR3k0049_WYG_036-66a>¶
俯飲地泉忽生太元王女在石間出能言人形具足天¶
姿絶妙號曰太元聖母元始君下遊見之乃招還上宫¶
(元始上/真記)¶
無公大道無上大道若治在五十五重無極大羅天中¶
玉京之上七寶𤣥臺金牀玉几仙童玉女之所侍衞住¶
在三十三天三界之外(大霄隠書無/上真書等)¶
大道天尊大道天尊治太𤣥之都玉光之州金貞之郡¶
天保之縣元明之鄉定志之里災所不及(神仙五/岳圗)大羅¶
<pb:KR3k0049_WYG_036-66b>¶
是五億五萬五千五百五十五重天之上天也(靈書/經)都¶
者觀也太上大道道之中道神明君最守静居太𤣥之¶
都(五岳/圖)天與諸仙鳴樓都之鼓朝妄玉京以樂道君(諸/天)¶
(内/音)¶
髙葢天道君處太𤣥都坐髙盖天上羅三清下包三界¶
居七瑛之房出九宫之上行神布氣造作萬物¶
四民天三界之外次四民天所謂東華南離西靈北貞¶
行仁者生東華宫行禮者生南離宫行義者生西靈宫¶
<pb:KR3k0049_WYG_036-67a>¶
行徳者生北貞宫言三界之内大刼交時有四行者堪¶
為種民王母迎之登上四天為下民種也(四見/論)¶
八百道君玉皇諸録有百八道君羣仙隨業以補其職¶
三善道者聖真仙也上品曰聖中品曰貞下品曰仙三¶
清之間各有正位聖登玉清真登上清仙登太清玉清¶
有大省宫殿皇帝王公卿大夫吏民率以聖呼之如聖¶
皇聖帝之類是也男女貴賤各有次第上清𤣥都玉京¶
七寶紫㣲率以真呼之太清有大極宫殿率以仙呼之¶
<pb:KR3k0049_WYG_036-67b>¶
其上清太清之品列位男女次第之統數與玉清同(太/真)¶
道品道家厥品有三一者老子無為二者神仙餌服三¶
者符籙禁厭就其章式大有精麄麄者厭人殺鬼精者¶
練屍延夀更有青籙受須金帛王侯受之則延年益祚¶
庶人受之則輕健少疾　孔子貴知命伯陽去竒尚奚¶
取鬼符望致其夀若言受之必益今佩符道士悉可長¶
年無籙生民並應短夀事既不徴何道之有(二敎/論)¶
敎人與人君言則惠於國與人父言則慈於子與人師¶
<pb:KR3k0049_WYG_036-68a>¶
言則愛於衆與人兄言則悌於行與人臣言則忠於上¶
與人子言則孝於親與人友言則信於交與人婦言則¶
忠於夫與人夫言則和於室與人弟言則恭於禮與野¶
人言則勸於農與道士言則正於道與國人言則各守¶
其域與奴僕言則慎於事(智慧/經)¶
法道置官中黄道君曰天生萬物人為貴也人身包含¶
天地無所不法立天子置三公九卿二十七大夫八十¶
一元士九州百二十郡千二百縣也膽為天子大道君¶
<pb:KR3k0049_WYG_036-68b>¶
脾為皇后心為太尉左腎為司徒右腎為司空封八神¶
及擠為九卿珠樓神十二胃神十二三焦神三合為二¶
十七大夫四肢神為八十一元士合之百二十以法郡¶
數也又肺為尚書府肝為蘭臺府(五符/經)¶
上清上清者宫名也明乎混沌之表煥乎大羅之天靈¶
妙虚結神竒空生髙浮澄净以上清為名乃衆真之所¶
處大聖之所經也宫有丹青金書玉字上皇寶經皆𤣥¶
古之道自然之章(雲/笈)¶
<pb:KR3k0049_WYG_036-69a>¶
方諸天仙上真之宫室也髙九千丈有大方諸小方諸¶
大方諸對㑹稽東南七萬里小方諸之上多有奉佛者¶
人皆服五星精讀夏歸藏經用以飛行(真/誥)¶
真定真惠夫欲修道惟滅動心不滅照心但凝空心不¶
凝住心有事無事常若無心處静處喧其志惟一制而¶
不動處喧無惡涉事無惱者皆是真定以無事為真宅¶
有事為應迹不求惠而惠自生此名真惠(定觀/經)¶
三洞道門大論云三洞者洞言通也通𤣥達妙其統有¶
<pb:KR3k0049_WYG_036-69b>¶
三故云三洞第一洞真第二洞𤣥第三洞神乃三景之¶
𤣥㫖八㑹之靈章鳯篆龍金編玉字修服者因兹入悟¶
研習者得以還源故玉經隠注云三洞經符道之綱紀¶
太虚之𤣥宗上真之首經矣豈中仙之所聞哉本際經¶
云若有經文具十二部應三洞者是名正法洞真以不¶
雜為義洞𤣥以不滯為名洞神以不測為用故洞言通¶
也三洞上下𤣥義相通洞真者靈祕不雜故得名真洞¶
𤣥者生天立地功用不滯故得名𤣥洞神者召制鬼神¶
<pb:KR3k0049_WYG_036-70a>¶
其功不測故得名神此三法皆能通凡入聖同契太乗¶
故得名洞也(雲/笈)¶
服隠芝仙宫上下次秩有左右府左右公左右卿左右¶
大夫左右御史明大洞真經者為仙卿服金丹者為大¶
夫服衆芝為御史若得大極隠芝服之便為仙公真人¶
矣¶
九患學道者有九患有志無時有時無友有友無志有¶
志不遇其師遇師不覺覺師不勤勤不守道或志不固¶
<pb:KR3k0049_WYG_036-70b>¶
固不能乆皆人之九患也¶
五難上元夫人三天上元之官統領十萬玉女名籙者¶
謂武帝曰汝好道乎數招方術登山祀神亦為勤矣然¶
汝胎性暴胎性淫胎性奢胎性酷胎性賊五者恒舍於¶
榮衞之中五藏之内雖獲良針固難愈也暴則使氣奔¶
而攻神是故神擾而氣竭淫則使精漏而魂疲是故精¶
竭而魂消奢則使真離而魄穢是故命逝而靈失酷則¶
使喪仁而自攻是故失仁而眼亂賊則使心鬭而口乾¶
<pb:KR3k0049_WYG_036-71a>¶
是故内戰而外絶此五事者皆是截身之刀鋸刳命之¶
斧斤矣雖復志好長生不能遣兹五難亦何為損性而¶
自勞乎若從今閉諸淫養汝神放諸奢從至儉勤齋戒¶
節飲食絶五穀去羶腥鳴天鼔飲玉漿蕩華池叩金梁¶
按而行之阿母必能致汝於𤣥都之墟迎汝於昆閬之¶
中位以仙官遊於十方子勵之哉(漢武/内傳)¶
長生之道武帝問長生之道王母曰汝能賤榮樂卑躭¶
虚味道自復佳耳然汝道恣體欲淫亂過甚殺伐非法¶
<pb:KR3k0049_WYG_036-71b>¶
奢侈恣性夫侈者裂身之車也淫者破身之斧也殺者¶
嚮對奢者心爛積欲則神隕聚穢則命斷以子蕞爾之¶
身而宅殘形之賊盈尺之材乃攻之者百刃欲以解脱¶
三尸全身永乆不可得也有似無翅之鷃願鼓天池朝¶
生之䓢而樂春秋者哉若能蕩此衆亂撥穢易意保神¶
氣於絳府閉淫宫而不開静奢侈於寂室愛衆生而不¶
危守慈務施鍊氣惜精儻有若斯之事豈無髣髴耶若¶
不爾者譬如抱石而濟長河耳(墉城集仙/録王母傳)¶
<pb:KR3k0049_WYG_036-72a>¶
七逺七近真君則太上也為神明宗極獨在於窅㝠之¶
先髙居紫㣲之上隂隲兆庶詩稱上帝臨汝書曰天監¶
孔明福善禍淫不差毫末而迷悟之子日用不知背本¶
向末故逺於仙道者有七焉近於仙道亦有七焉當世¶
之士未能窺妙門洞幽&KR0296;雷同以泯滅為真實生成為¶
假幻但所取者性所為者形甘之死地乃為常理放彼¶
七逺取此七近謂之拔陷區出溺塗碎禍車登福輿始¶
可與涉神仙之津矣(神仙可/學論)¶
<pb:KR3k0049_WYG_036-72b>¶
智盡諸見太上告王母曰夫人愛天地之氣生氣之來¶
也謂之精精之搆也謂之靈靈之變化之謂神神之化¶
也之謂魂隨魂往來之謂識隨魂出入之謂魄主管精¶
魄之謂心心有所從之謂情情有所屬之謂意意有所¶
指之謂志志有所憶之謂思思而逺慕之謂慮慮而用¶
事之謂智智者盡此諸見者也(衆真/語録)¶
三過視過其目明不居聴過其耳精泄漏愛過其心神¶
出去(妙真/經)¶
<pb:KR3k0049_WYG_036-73a>¶
禍車罪莫大於淫禍莫大於貪咎莫大於僭此三者禍¶
之車也小則亡身大則殘家(上/)¶
多言何謂為多言然一言而致大㓙是為上多言人也¶
一言而致辱是為中多言人也一言而見窮是為下多¶
言人也(太平/經)¶
去欲入無欲者㓙害之根也氣者天地之元也莫知其¶
根莫識其元是故聖人去欲入無以輔其身(西昇/經)¶
敗徳傷生七竅者精神之户牖也志氣者五藏之使候¶
<pb:KR3k0049_WYG_036-73b>¶
也耳目誘於聲色鼻口悦於芳味肌體之於安適其情¶
一也則精神馳騖而不守志氣縻於趣捨則五藏滔蕩¶
而不安嗜慾連綿於外心腑壅塞於内曼衍於荒淫之¶
波留連於是非之境而不敗徳傷生者盖亦寡矣(雲/笈)¶
知足天下有富貴者三貴莫大於無罪樂莫大於無憂¶
富莫大於知足知足之為足天道之禄不知足之為止¶
害乃反已(上/)¶
五色五味五色重而天下爽珠玉貴而天下勞幣帛通¶
<pb:KR3k0049_WYG_036-74a>¶
而天下傾是故五色者䧟目之錐五音者塞耳之椎五¶
味者截舌之斧¶
致道機要聖母元君曰功術之秘者惟符藥與氣也符¶
者三光之靈文天真之信也藥者五行之英華池之精¶
液也氣者隂陽之和萬物之靈爽也三者致道之機要¶
求仙之所寶也(衆真/語録)¶
學道求生西城真人謂王子登(褒/)曰夫學道者諒不可¶
以倉卒期求生者不可以立爾綜子求生雖篤而未見¶
<pb:KR3k0049_WYG_036-74b>¶
其涯慕道雖勤而未啓其門殆猶㳂湧波以索鳥巢尋¶
長木而訪淵鱗爾是故子心疲於導引而朱宫為之喪¶
潰肺弊於理炁故神華為之凋落肝勞於視盼而魂精¶
為之遼索脾竭於守神而丹田為之閡滯腎困於經緯¶
而津液為之不澤膽鋭於趣競故四肢為之亂作五臟¶
相攻六府顛覆三焦滯而不瀉八關絶而無續賴釩飯¶
以勁汝身恃丹青以固汝内爾正可却衰白之凋折猶¶
不免必死之期㑹徒有萬年之夀豈足貴乎(王君/内傳)¶
<pb:KR3k0049_WYG_036-75a>¶
養夀彭祖告采女曰養夀之道但莫傷之而已夫冬温¶
夏凉不失四時之和所以適身也美色淑資幽閒娛樂¶
不致思慾之惑所以通神也車服威儀知足無求所以¶
一志也八音五色以悦視聴所以導心也凡此皆以養¶
夀而不能斟酌之者反以速患夫逺思彊記傷人憂喜¶
悲哀傷人喜樂過差忿怒不解傷人汲汲所願傷人隂¶
陽不順傷人有所傷者數種而獨戒於房中豈不惑哉¶
(神仙/傳)¶
<pb:KR3k0049_WYG_036-75b>¶
九貞九貞者九天之貞氣凝而成也上中下三貞生於¶
太清是元始之澄氣也各置宫室次第上清行衞之宫¶
太上太道君萬貞之主也居玉殿造上帝之章以為寶¶
經於王清宫中以度後學得貞之士(太上正/法經)¶
中極中極貞人主人命籍九華貞人主九幽之上宿對¶
生死太元貞人受天地之符度長夜之魂太極貞人治¶
赤城玉洞之府司校大山死生之籙三元貞人主紫㣲¶
行道(靈寳/隠書)¶
<pb:KR3k0049_WYG_036-76a>¶
瑶臺崑崙瑶臺刋定真經之所也上品居上清擬皇帝¶
之尊中品處中道皆公卿之位下品居三元之末並大¶
夫之流三貞品經各有條次(登真/隠訣)¶
閬野閬野者閬風之府是也崑崙上有九府是為九宫¶
太極為太宫諸仙皆是九宫之宫僚耳至於真人乃九¶
宫之公卿也(南真/記)¶
陽臺王屋山仙之别所謂陽臺也始得道者皆詣陽臺¶
是清虚之宫也¶
<pb:KR3k0049_WYG_036-76b>¶
凌毁大道道科凡故意凌毁大道及福地靈壇殃流三¶
世¶
立法三品道家立法厥品有三上標老子次述神仙下¶
襲張陵太上為宗夫標名大道而敎甚於俗舉号太上¶
而法窮下愚何故知耶貪夀忌天含識所同故肉芝石¶
華譎以翻騰好色觸情世所莫異故黄書御女誑稱地¶
仙肌革盈虚羣生共愛故寶惜洟唾以灌靈根避災苦¶
病民之恒患故斬縳魑魅以快愚情慿威恃武俗之舊¶
<pb:KR3k0049_WYG_036-77a>¶
風故吏兵鉤騎以動淺心至於消災淫術厭勝姦方事¶
合氓庶故比屋歸宗是以張角李𢎞毒流漢季盧&KR0008;孫¶
恩亂盈晉末餘波所被寔蕃有徒糜費産業蠱惑士女¶
運迍則蠍國世平則蠧民(𢎞明集/滅惑論)首冠黄巾者卑鄙之¶
相也皮革苫頂者莫非華風也販符賣籙者天下邪俗¶
也搏頰扣齒者倒惑之至也反縛伏他者地獄之貌也¶
符章含氣者姦狡之窮也(戎華/論)¶
上清經陸修静宋明帝太始七年因勑而上上清經目¶
<pb:KR3k0049_WYG_036-77b>¶
既云隠在天宫爾來一百餘年不聞天人下降不見道¶
士上昇不知此經從何至此昔文成書以飯牛詐言王¶
母之命而黄庭元陽以道換佛張陵創造靈寶吳赤烏¶
時始出上清起於草𤣥宋齊之間乃行鮑静造三皇事¶
露而被誅文成書飯牛致戮於漢世今之學者又踵其¶
術又可悲乎(笑道/論)¶
去五情老子語尹喜曰若求學道先去五情一父母二¶
妻子三情色四財寶五官爵若除者與吾西行喜精鋭¶
<pb:KR3k0049_WYG_036-78a>¶
因㫁七首來老笑曰吾試子心所殺非親乃禽獸耳伏¶
視七頭為七寶七尸為七禽喜疑反家七親皆存(消氷/經)¶
　　仙¶
僊老而不死曰仙僊遷也遷入山也故制字人傍山也¶
(釋/名)¶
變形惟昔聖賢懐𤣥抱貞體服九鼎化淪與并含精養¶
神通徳三元精液腠理筋骨致堅衆邪闗除正氣常存¶
累積長乆變形而仙(周易參/同契)魏伯陽者吳人也好道不¶
<pb:KR3k0049_WYG_036-78b>¶
　仕修已養髙後入山餌神丹仙去&KR0103;㕘同契其説以¶
　周易爻象論作仙丹之意而世不知神丹之事多作¶
　隂陽注之殊失其㫖(三洞/珠囊)¶
求仙求仙者要當以忠孝和順仁信為本若徳不修而¶
但務方術終不得長生也行惡行大者司命奪紀小過¶
奪筭隨所犯輕重故所奪有多少(抱朴/子)¶
三神山蓬萊方丈瀛洲此三神山者其傳在渤海中盖¶
嘗有至者諸仙人及不死之藥皆在焉其物禽獸盡白¶
<pb:KR3k0049_WYG_036-79a>¶
而黄金銀為宫闕未至望之如雲及到三神山反居水¶
下臨之風輒引去終莫能至云世主莫不甘心焉(史/記)¶
登雲天黄帝采首山銅鑄鼎於荆山下鼎既成有龍垂¶
胡髥下迎黄帝黄帝上騎羣臣後宫從上龍七十餘人¶
龍乃去餘小臣不得上乃悉持龍髥龍髥拔墮墮黄帝¶
之弓百姓卬望黄帝既上天乃抱其弓與龍髥號故後¶
世因名其處曰鼎湖其弓曰烏號(郊祀/志)黄帝得道以登¶
雲天(莊/子)¶
<pb:KR3k0049_WYG_036-79b>¶
木工赤將子輿者黄帝時人不食五穀啖百草花至堯¶
時為木工能隨風雨上下(列仙/傳)¶
陶正寗封子者為黄帝陶正有人過之為其掌火能出¶
五色烟積火自燒而隨烟氣或上或下(上/)¶
食松偓佺者槐山採藥父也好食松實形體生色長數¶
寸兩目更方能飛行逐馬走以松子遺堯堯不暇服也¶
松者簡松也時人受服者皆至二三百嵗焉(上/)¶
食桂彭祖姓籛名鏗帝顓頊之孫陸終氏之中子歴夏¶
<pb:KR3k0049_WYG_036-80a>¶
至殷末八百餘嵗常食桂芝善導引行氣歴陽有彭祖¶
仙室前世禱請風雨莫不輒應(上/)莊子疏云堯封於彭¶
城其道可祖故謂之彭祖列仙傳云歴夏經殷七百六¶
十嵗而不衰老後西游之流沙不知其終也故羅隠碑¶
文云水運降靈始分輝於𤣥帝仙源啓祚乃襲慶於彭¶
墟星辰浮濮渚之陽雲鸐度游沙之境也(仙苑/編珠)趙次公¶
云徐州彭城縣以彭祖得名寰宇記云今墓此故邑號¶
大彭廬山名賢傳云彭鏗曽過彭蠡之濱造其名嶽今¶
<pb:KR3k0049_WYG_036-80b>¶
廬山是也(真仙/通鑑)¶
弄鳯蕭仙者以周宣王十七年五月五日生宣王之末¶
史籍散亂蕭仙能文著本末以備史之不及人以史目¶
之實無名也行第三浪迹入秦善吹簫能致孔雀白鶴¶
於庭穆公有女名弄玉善吹笙無和者求得吹笙者以¶
配孟明薦史因召見秦侯問史云善簫曰吾女好笙子¶
簫也奈何史以不稱㫖退女在屛門呼曰試使吹之一¶
聲而清風生再吹而彩雲起三吹而鳯凰來女曰是吾¶
<pb:KR3k0049_WYG_036-81a>¶
夫也願嫁之史曰女亦且吹笙且三吹之如史所感於¶
是孟明為媒蹇叔為賔(仙/鑑)公以弄玉妻之遂敎弄玉作¶
鳯鳴居十數年吹簫似鳯聲鳯凰來止其屋公為作鳯¶
臺夫婦止其上不飲不食不十數年一旦㺯玉乗鳯蕭¶
史乗龍昇天而去秦為作鳯女祠時聞簫聲(仙傳/拾遺)¶
老子老子者姓李氏名耳字伯陽諡曰耼周守藏室之¶
史也孔子適周將問禮於老子老子修道徳其學以自¶
隠無名為務居周乆之見周之衰乃遂去至闗闗令尹¶
<pb:KR3k0049_WYG_036-81b>¶
喜曰子將隠矣彊為我著書於是老子乃著書上下篇¶
言道徳之意五千餘言而去莫知其所終盖老子百有¶
六十餘嵗或言二百餘嵗以其修道而養夀也老子隠¶
君子也老子之子名宗宗為魏將封於叚于宗子注注¶
宫宫𤣥孫假假仕於漢孝文帝而假之子解為膠西王¶
卬太傅因家于齊焉李耳無為自化清静自正(史/記)¶
耼父張重華讌羣寮于閑豫庭講論經義顧謂索綏曰¶
老耼父字為何綏曰耼父名乾字元果胎刵無耳雙目¶
<pb:KR3k0049_WYG_036-82a>¶
不明孤單年七十二無妻與鄰人益夀氏老女野合懐¶
胎十年乃生老子(前凉/萬)¶
　史記王儉百家譜云李者髙陽之後始祖咎繇為掌¶
　理官因遂氏焉李氏之興起於耼也自耼之前未有¶
　李姓唯氏理焉以樹下生乃稱李氏老子之子名宗¶
　仕魏文侯盖春秋之末六國時人也文王之世既無¶
　李姓何得有耼出為周師乎(辨正/論)¶
太上老君有黄巾李仲卿太上老君託神𤣥妙玉女剖¶
<pb:KR3k0049_WYG_036-82b>¶
左腋而生(上/)¶
　案盧景裕戴詵韋處𤣥等集解五千文及梁元帝周¶
　𢎞政等考義類云太上有四謂三皇及堯舜是也言¶
　上古有此大徳之君臨萬民之上故云太上也郭莊¶
　云時之所賢者為君材不稱世者為臣老子非帝非¶
　皇不在四種之限有何典據輒稱太上耶¶
世出老子或云上三皇時為𤣥中法師下三皇時為金¶
闕帝君伏羲時為鬱華子神農時為九靈老子祝融時¶
<pb:KR3k0049_WYG_036-83a>¶
為廣夀子黄帝時為廣成子顓頊時為赤精子帝嚳時¶
為禄圖子堯時為務成子舜時為尹夀子夏禹時為貞¶
行子殷湯時為錫則子文王時為文邑先生一云守藏¶
史或云在越為范蠡在齊為鴟夷子在吳為陶朱公皆¶
見於羣書不出神仙正經皆由晩學之徒好竒尚異茍¶
欲推崇老子故有此説(神仙/傳)¶
　陶朱者即范蠡也既事越王勾踐君臣囚吳石室嘗¶
　屎飲尿亦以甚矣今尊崇其術不亦昧乎又蠡子被¶
<pb:KR3k0049_WYG_036-83b>¶
　戮於楚何為不行父術變化而自免乎(笑道/論)¶
　造天地經老子託幽王皇后腹即幽王之子也身為¶
　柱史即幽王之臣也若審知者幽王為犬戎所殺豈¶
　可不授君父與神符令不死乎¶
　化胡經云老子在漢為東方朔夫漢武窮兵疲役中¶
　國天下户口至減大半老子為東方朔者何忍不與¶
　辟兵辟穀之符厭人咒鬼之方以護漢國乎眼看流¶
　弊若此無心取救將非欺誑之謬乎¶
<pb:KR3k0049_WYG_036-84a>¶
千嵗翁安期先生者瑯琊阜鄉人也賣藥於東海邊時¶
人皆言千嵗翁秦始皇東遊請見與語三日三夜賜金¶
璧度數千萬出於阜鄉亭皆置去留書以赤玉舄一量¶
為報曰後數年求我於蓬萊山始皇即遣使者徐市盧¶
生等數百人入海未至蓬萊山輒逢風波而還(列仙/傳)李¶
少君字雲翼好道入泰山採藥修絶穀全身之術遇安¶
期生少君疾困叩頭乞活安期以神樓散一匕與服之¶
即愈乃上言臣能凝澒成白銀飛丹砂成黄金服之白¶
<pb:KR3k0049_WYG_036-84b>¶
日升天身竦則凌天伏入無間控飛龍而入遐遍乗白¶
鴻而九陔周𠖇海之棗大如𤓰鍾山之李大如瓶臣食¶
之遂生竒光師安期授臣口訣是以保萬物之可成也¶
於是上甚尊敬為立屋第(漢武/内傳)少君言於帝曰臣嘗遊¶
海上見安期生食巨&KR0037;大如𤓰安期生仙者通蓬萊中¶
合則見人不合則隠(史武/紀)少君有不死之方而家貧無¶
以市其藥物故出於漢以假途求其財道成而去(董仲/舒少)¶
(君家/録)少君之將去也武帝夢與之共登嵩髙山半道有¶
<pb:KR3k0049_WYG_036-85a>¶
使者乗龍持節從雲中下云太一請少君帝覺以語左¶
右曰如我之夢少君將舍我去矣數日而少君稱病死¶
乆之帝令人發其棺無尸唯衣冠在焉(漢禁中/起居注)上士舉¶
形昇虚謂之天仙中士遊於名山謂之地仙下士先死¶
後蛻謂之尸解仙(仙/經)韓衆告劉根云夫仙道有昇天躡¶
雲者有遊行五岳者有服食不死者有尸解而仙者凡¶
脩仙道要在服藥藥有上下仙有數品不知房中之事¶
及行氣導引并神藥者亦不能仙也(神仙/傳)¶
<pb:KR3k0049_WYG_036-85b>¶
犬吠雲中淮南王安愛道術之士有八公詣門曰聞王¶
好士故來相從王乃朝夕朝拜授王丹經三十六卷時¶
雷被伍被乃告王反八公謂王曰可以去矣乃使安登¶
山大祭埋金地中即白日昇天八公與安所至山上石¶
皆陷成跡至今人馬跡猶存時人傳八公安臨去時餘¶
藥器置在中庭雞犬䑛啄之盡得昇天故雞鳴天上犬¶
吠雲中也(上/)鞠道龍説淮南王好方士方士授之術見¶
遂有畫地成江河撮土為山巖嘘吸為寒暑吐𠻳為雨¶
<pb:KR3k0049_WYG_036-86a>¶
霧王亦卒與諸方士俱去(西京/雜記)¶
斥仙河東蒲坂有項㬅都者與一子入山學仙十年而¶
歸家家人問其故㬅曰在山中三年精思有仙人來迎¶
我共乗龍而昇天及到天上先過紫府金牀玉几晃晃¶
昱昱真貴處也仙人但以流霞一盃與我飲之輒不飢¶
渴忽然思家到天帝前謁拜失儀見斥來還令當更自¶
修積乃可得更後矣昔淮南王劉安昇天見上帝而髙¶
坐大言自稱寡人遂見謫守入㕑三年吾何人哉河東¶
<pb:KR3k0049_WYG_036-86b>¶
因號㬅都為斥仙(抱/朴)論衡仙人將我上天居月傍甚寒¶
虚妄夫神仙之書道家之言一云傳説上為辰尾宿嵗¶
星降為東方朔淮南王安誅於淮南而謂之獲道輕舉¶
鉤戈死於雲陽而謂之屍逝柩空其為虚妄甚矣哉又¶
世虚然有仙人之説仙人者儻猱猨之屬與世人得道¶
化為仙人乎夫雉入海為蛤䴏入海為蜃當其徘徊其¶
翼差池其羽猶自識也忽然自投神化體變乃更與黿¶
鼈為羣豈復自識翺翔林薄巢垣屋之娛乎牛哀病而¶
<pb:KR3k0049_WYG_036-87a>¶
為虎逢其兄而噬之若此者何貴于變化耶而顧為匹¶
夫所謂納虚妄之詞信眩惑之説隆重以招弗臣傾産¶
以供虚求散王爵以榮之清閒館以居之經年累稔終¶
無一効或歿於沙丘或崩乎五柞臨時雖誅其身滅其¶
族紛然足為天下笑矣然夀命長短骨體强劣各有人¶
焉善養者終之勞擾者半之虚用者殀之其斯之謂歟¶
(辨道/論)劉根不覺飢渴或謂能忍盈虚王仲都當盛夏之¶
月十爐火炙之不熱當嚴冬之時裸之而不寒桓君山¶
<pb:KR3k0049_WYG_036-87b>¶
以為性耐寒暑桓君山以無仙道好竒者為之(愽物/志)仙¶
術誕妄源流乆矣韓終徐福始詐於秦邦文成五利紹¶
偽於漢國叙控鶴弗目陵雲之實言餐霞莫覩療飢之¶
信致有猱猨蜃蛤之論繫風捕影之談故棄實瓠者以¶
非器也廢石田者以絶蓺也賤左道者以虚偽也(辨正/論)¶
絶穀道家潛居㫁粮䖍修仙術僕聞老氏有五味之誡¶
而無絶穀之訓矣是以蟬蛾不食君子誰重蛙蟒穴藏¶
聖人何貴且自古聖賢莫不歸終吾子獨云不死何斯¶
<pb:KR3k0049_WYG_036-88a>¶
濫乎故舜有蒼梧之墳禹有㑹稽之陵周公有改葬之¶
篇仲尼有兩楹之夢曽參有啓足之辭顔回有不幸之¶
歎(慧通駁/夷夏論)鼎湖亡返嶠山之冡獨存流沙不歸扶風之¶
隴空樹皇覽云黄帝冡在嶠山老子冡扶風(辨正/論)西王¶
桃實屢熟而靡延東海桑田數變而非永五雲九轉悲¶
繩鳥之暫留飛雪𤣥霜比遊駒以難固信終馗無大椿¶
之乆蜉蝣罕龜鶴之年(上/)夫滅身以懼大患絶智以避¶
長勞議生靈於懸疣齊泯性於王樂盖老莊之談也且¶
<pb:KR3k0049_WYG_036-88b>¶
綿綿常住古皇則不死不終繩繩無名老氏則復歸無¶
物然常存非永沒之稱無物豈長生之化耶(上/)¶
丹臺周乂山遇羨門子髙叩頭乞長生羨門曰子名在¶
丹臺玉室之中何憂不仙(真人周/君内傳)謝自然泛海將詣蓬¶
萊求師船為風飄到一山見道人指言天台山司馬承¶
&KR1027;名在丹臺身居赤城此真良師也蓬萊隔弱水三十¶
萬里非舟楫可行非飛仙無以到(續仙/傳)¶
金格青童君告趙旭曰君宿世有道骨法應仙然名已¶
<pb:KR3k0049_WYG_036-89a>¶
在金格相當與吹洞簫於紅樓之上撫雲璈于碧落之¶
中心死可以身生保精可以致神(通幽/記)¶
道可心得宣平坊賣錢貫王老善黄白之術賀知章信¶
重之與夫人持一明珠上老人自云保惜多時者老人¶
即付童子市胡餅延賀賀意甚不快老人曰夫道者可¶
以心得慳惜未止術無由成須山谷勤求非市朝所授¶
也賀悟謝而去數日失老人所在賀因求入道還鄉(原/化)¶
仙墟薛𤣥貞者遨遊雲泉得長生之道常於五嶺間棲¶
<pb:KR3k0049_WYG_036-89b>¶
憩毎遇人曰九疑五嶺神仙之墟山水幽竒烟霞勝異¶
如陽朔之峯巒挺拔博羅之洞府清虚不可忘也所以¶
祝融棲神於衡阜虞舜登仙於蒼梧赫胥耀跡於潛峯¶
黄帝飛輪於鼎湖其餘髙貞列仙人臣輔相騰翥逍遥¶
者無山無之(仙傳/拾遺)¶
兩塵韋子威躭玩道術叔採訪使有步卒丁約者周旋¶
恪勤子威頗私之一日辭欲他適謂子威曰何謂兩塵¶
對曰儒謂之世釋謂之刼道謂之塵善堅此心亦復遐¶
<pb:KR3k0049_WYG_036-90a>¶
夀(唐闕/史)¶
　　道士¶
行大道人行大道號曰道士士者何理也事也身心順¶
理唯道是從從道為事故稱道士(太霄/書經)¶
幽逸周穆王尚神仙因尹貞人草制樓觀遂召幽逸之¶
人置為道士(樓觀/本記)¶
父母師友凡道士道徳為父神明為母清浄為師太和¶
為友大戒三百以杜未兆之禍威儀二千以興自然之¶
<pb:KR3k0049_WYG_036-90b>¶
福(陸法/師)¶
五道道士有五一天貞道士髙𤣥皇人之流也二神仙¶
道士杜冲尹軌之例也三山居道士許由巢父之比也¶
四出家道士宋倫彭諶之匹也五在家道士黄瓊籛鏗¶
之倫也(三洞/道科)¶
上座道士有上中下深於道多者名上座(老子立/徳經)朱字¶
鳯文明光映軒上座𤣥黄中序天貞(洞貞隠/𤣥經)¶
三景凡遵三景稱三景弟子已度三人付師友已從傳¶
<pb:KR3k0049_WYG_036-91a>¶
授得稱三景法師(太上入/素貞經)¶
天師張陵字輔漢沛國豐人也本大儒晚學長生之道¶
得九鼎丹經聞蜀中多名山乃入鳴鵠山著道書二十¶
篇仙去(貞/誥)張天師道陵隠龍虎山修三元黙朝之道得¶
黄帝龍虎中丹之術丹成服之能分形散景天師自鄱¶
陽入嵩髙山得隠身制命之術(集仙/録)陵學道於蜀鶴鳴¶
山時蜀中人鬼不分災疾競起感太山老君降授正一¶
盟威法如分人鬼置二十四治至今民受其福有戒鬼¶
<pb:KR3k0049_WYG_036-91b>¶
壇見在(正一/經)陵七試弟子與趙昇王長三人皆白日冲¶
天而去衆弟子仰視之乆乃沒于雲霄也(神仙/傳)上清真¶
符令玉女二人引陵與夫人雍氏于雲臺峯白日昇天¶
(仙/鑑)陵將秘籙斬邪劍玉冊玉印授子衡與雍氏上昇(上/)¶
　按一道陵而所載紛紛若此故知罔世惑衆係風捕¶
　影谷永之説信矣¶
三師漢書曰張陵子衡為係師衡子魯為嗣師號曰三¶
師三人之妻為夫人皆云白日昇天(笑道/論)張鎮南在北¶
<pb:KR3k0049_WYG_036-92a>¶
洞北石壇上燒香禮拜固伏而不起遂乃夜解明旦視¶
之形如生此壇今猶存(真/誥)衡以真人之法付係師與妻¶
盧氏得道陽平山白日飛昇(仙/鑑)操西征魯以手板畫地¶
成河兵不得渡使者以水師至岸魯又以手板葢其河¶
水中輒出髙峯兵不能進曹公遣使封之不固後脩諫¶
白日乗龍昇天(上/)¶
米賊沛國張陵學道於蜀鶴鳴山遊作道書自稱太清¶
𤣥元以惑百姓其來學者初名鬼卒受道者用金帛之¶
<pb:KR3k0049_WYG_036-92b>¶
物號為祭酒各領部衆衆多者名治頭其供通限出五¶
斗米故世號米賊道陵死子衡行其道衡死魯復行之¶
魯母有姿色兼挾鬼道往來益州牧劉焉之家焉以魯¶
為督義司馬住漢中焉死子璋立以魯驕恣不順盡殺¶
魯母家室魯遂據漢中以鬼道化氏自號師君大都與¶
張角相似雄據巴漢垂三十年曹操征魯魯走巴中弟¶
衛横山下陽平城以拒之夜有野糜數千突壊衛營衛¶
大驚懼以為大軍見掩遂降閻圃説魯降曹公或西歸¶
<pb:KR3k0049_WYG_036-93a>¶
劉備魯勃然曰寧為曹公作奴不為劉備上客遂委質¶
曹公拜鎮南將軍(華陽志蜀魏志/世語破邪論)¶
蛇噏張陵避&KR1211;丘社中得咒鬼之術書遂解使鬼法熹¶
平末為蟒蛇所噏子衡奔出尋屍無所畏負清議之譏¶
乃假設權方以素靈化之迹生縻鵠足置石崖頂謀事¶
辨畢尅期發之到光和元年遣使告曰正月七日天師¶
昇𤣥都米民山獠蟻集閾外雲臺治民等稽首再拜言¶
伏聞聖駕𤣥都臣等常辭䕃接尸塵方享九幽方夜衡¶
<pb:KR3k0049_WYG_036-93b>¶
入乆之乃出詭稱曰吾旋駕晨華爾各還所治净心持¶
行存師念道衡便密抽遊罥鶴直衝虚空民獠愚戅僉¶
言登仙販死利生欺罔天地逆莫過此之甚也(李膺蜀/記𤣥光)¶
(辨惑論見/梁𢎞明集)¶
謀亂後漢順帝中有沛人張陵客游蜀土聞古老相傳¶
云昔漢髙祖應二十四氣祭二十四山遂王有天下陵¶
不度徳遂搆此謀殺牛祭祀二十四所置以土壇戴以¶
草屋稱二十四治治館之興始乎此也二十三所在于¶
<pb:KR3k0049_WYG_036-94a>¶
蜀地尹喜一所在于咸陽於是誑誘愚民招合兇黨歛¶
租税米謀為亂階時被蛇吞逆舋弗作至孫張魯禍亂¶
方興起于漢中(明槩决對/傳奕事)于時假託神言黄衣當王魯¶
因與張角相應合集部衆並戴黄巾披道士之服數十¶
萬人自據漢中垂三十載後為曹公所破黄巾始滅(破/邪)¶
(論/)張陵棄婦(見陵/𫝊上)¶
　夫國志等書去陵不逺其三張之偽接于耳目者當¶
　不誣也而道書依託詭説流傳不悟焉悲夫¶
<pb:KR3k0049_WYG_036-94b>¶
三張後魏之世嵩山道士冦謙之自謂遇太上老君云¶
張陵去世無所師授授汝天師之位賜汝雲中音舖科¶
誡二十篇號曰並進汝宜宣吾新科清整道敎除去三¶
張偽法租米錢税及男女合氣之術大道清虚寧有斯¶
事(什老/志)道家方術以昇仙為神因而誑惑偷潤目下昔¶
徐福欺妄分國於夷丹文成五利妖偽於漢世三張詭¶
惑於西梁孫恩搔擾於東越此之巨蠧自古稱誣(辨惑/論)¶
逐聲潁川郤儉能辟穀餌茯苓甘陵甘始名善行氣老¶
<pb:KR3k0049_WYG_036-95a>¶
而少容廬江左慈知補導之術並為軍吏初儉至之所¶
茯苓價暴貴數倍議郎安平李章學其辟穀食茯苓飲¶
寒水水寒中泄利殆至殞命後始來衆人無不鴟視狼¶
顧呼吸吐納軍祭酒𢎞農董芬為之過差氣閉不通良¶
乆乃蘇左慈到又競受其補導之術至寺人嚴峻往從¶
問受奄豎真無事於斯術也人之逐聲乃至於是也(典/論)¶
招致世有方士吾王悉所招致甘陵有甘始廬江有左¶
慈陽城有郄儉始能行氣導引慈曉房中之術儉善辟¶
<pb:KR3k0049_WYG_036-95b>¶
穀悉号三百嵗本所以集之於魏國者誠恐斯人之徒¶
接姦詭以欺衆行妖慝以惑人故聚而禁之豈復欲觀¶
神仙於瀛洲求安期於邊海釋金輅而顧雲輿棄文驥¶
而求飛龍哉甘始者老而有少容自餘術士咸共歸之¶
然始詞繁寡實頗竊有怪言余嘗密問其所行始言本¶
師姓韓字世雅嘗與師於南海作金投數萬斤於海又¶
言取鯉魚一雙令其一著藥投沸膏中鯉奮尾鼓鰓其¶
遊行沈浮有若處淵其無藥者已熟而可噉余問寧可¶
<pb:KR3k0049_WYG_036-96a>¶
試不言此藥去此踰萬里始不自行不能得也始若遭¶
秦始皇漢武帝則復徐福欒大之徒矣桀紂殊世而齊¶
惡姦人異代而等偽乃如此耶(辨道/論)¶
術道相須張殖遇道士姜𤣥辨以六丁驅役之術授之¶
謂曰術之與道相須而行道非術無以自致術非道無¶
以延長若得術而不得道亦如欲適萬里而足不行也¶
術者雖萬端隠見未除死籙固當棲心妙域注念丹華¶
立功以助其外鍊魄以存其内内外齊一然後可適道¶
<pb:KR3k0049_WYG_036-96b>¶
可以長存也(仙傳/拾遺)¶
三毒毘陵道士李褐性偏急好陵侮人忽有貧士詣褐¶
乞食褐不之與加以叱責弗顧數日有乗白馬來者禮¶
接之曰頗相記乎視其貌乃前之貧士也謂褐曰子知¶
有寒山子邪答曰知曰即吾是矣吾始謂汝可敎今不¶
可也修生之道除嗜去欲嗇神抱和所以無累也内抑¶
其心外檢其身所以無過也先人後已知柔守謙所以¶
安身也善推於人不善歸諸身所以積徳也功不在大¶
<pb:KR3k0049_WYG_036-97a>¶
立之無怠過不在大去而不貳所以積功也然後内行¶
充而外丹至可以冀道於髣髴耳子之三毒未剪以冠¶
簪為飾可謂虎豹之鞟而犬豕之質也出門乗馬而去¶
竟不復見(上/)¶
濁穢道家方術濁穢不清乃扣齒為天鼓咽唾為醴泉¶
馬屎為靈薪老鼠為芝藥資此求道焉能得乎(辨惑/論)喚¶
婦女為朱門呼丈夫為玉柱口唾為玉液(破邪/論)火仙外¶
道名吉波頭水仙外道名夷叔羅¶
<pb:KR3k0049_WYG_036-97b>¶
閹人自黄老風澆容服亦變非道非俗諺号閹人善詛¶
善罵古名鬼卒其救苦也則解髮繫頸以繩自縳牛糞¶
塗身互相鞭打其法律也若失符籙則倒銜手板逆風¶
掃地楊枝百束自斫自負盜奏章也則匍匐灰獄背負¶
水漚責罰尤重同奴𨽻之法罪譴銜伏比畜生之類(辨/正)¶
　　觀¶
樓觀樓觀者昔周康王大夫闗令尹喜所立也以其結¶
草為樓因即為號周穆王西遊秦文東獵並枉駕迴輪¶
<pb:KR3k0049_WYG_036-98a>¶
親崇道敎始皇建廟於樓南漢武立宫於觀北晉宋謁¶
板于今尚存(樓觀/碑)¶
玉梁漢武時玉笥山民感山之靈異或愆旱災蝗祈之¶
無不應乃相謂曰可置一觀彰表靈跡構殿闕中梁一¶
條邑民將𨕖竒材經數旬未獲忽一夜震雷風烈達曙¶
乃晴天降白玉梁一條可其尺度嚴安其上光彩瑩目¶
因號為玉梁觀至魏武時遣使取之至其山門去觀數¶
里亭午之際雷霆大震烈殿脊化為白龍擘烟霧而去¶
<pb:KR3k0049_WYG_036-98b>¶
沒觀之東山下自玉梁飛去後其處莫能近之皆為猛¶
獸毒蛇所逼(玉笥/山録)¶
玉局成都玉局觀相傳永夀初老君與張道陵至此有¶
局脚玉牀自地而出老君昇坐為陵説南北斗經既去¶
而座隠地中因成洞穴故以玉局名之(彭乗/記)¶
陽平沙門號曰道人陽平呼為道士(僧順三/破論)凡有二十¶
四治而陽平一治最為大者今道士上章及奏符厭皆¶
稱陽平重其本也以上清為洞𤣥靈寶為洞真三皇為¶
<pb:KR3k0049_WYG_036-99a>¶
洞神故曰三皇(蜀/記)張守珪有役人將去自云陽平洞謫¶
仙守珪曰洞府大小與人間城闕相類否對曰二十四¶
化各有一大洞或方千里五百里三百里其中皆有日¶
月飛精謂之伏晨之根下照洞中與世間無異其中皆¶
有仙王仙官卿相輔佐如世之職司有得道之人及積¶
功遷仙返生之士皆居其中以為民庶毎年三元大節¶
諸天各有上真下遊洞天以觀其所為善惡人世生死¶
興廢水旱風雨預闗於洞中焉龍神祠廟血食之司皆¶
<pb:KR3k0049_WYG_036-99b>¶
為洞府所統二十四化之外青城峨嵋益登慈母繁陽¶
嶓冡皆亦有洞不在十大洞天三十六小洞天之數(仙/拾)¶
太清宫亳州真源縣太清宫老君降生之宅也九井三¶
儈俱存咸通中龎勛據徐州欲奪宫為營壘有黒氣自¶
九井中出昏曀一川勛黨迷道自相蹤踐廣明中黄巢¶
將領欲焚其宫亦有黒霧遍川迷失行路刺史潘稠奏¶
云自大冦犯闕之後羣兇誅殄以來大小冦逆前後一¶
十八度欲犯太清宫或迷失道途或龍神示見終挫兇¶
<pb:KR3k0049_WYG_036-100a>¶
計宫城宴然清移真源縣就宫安置(道敎靈/驗記)¶
　¶
　¶
　¶
　¶
　¶
　¶
　¶
<pb:KR3k0049_WYG_036-100b>¶
　¶
　¶
　¶
　¶
　¶
　¶
　¶
　天中記卷三十六¶
