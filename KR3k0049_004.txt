# -*- mode: mandoku-view; -*-
#+TITLE: 天中記
#+DATE: 2015-08-24 23:32:41.058409
#+PROPERTY: ID KR3k0049
#+PROPERTY: BASEEDITION WYG    
#+PROPERTY: JUAN 卷四
<pb:KR3k0049_WYG_004-1a>¶
欽定四庫全書¶
　天中記卷四¶
　　　　　　　　　　　　明　陳耀文　撰¶
　　四時¶
四時四時四方各一時時期也不失期也物之生死各¶
應節期而止也(釋/名)¶
隂陽大經隂陽者天地之大理也四時者隂陽之大經¶
也刑徳者四時之合也刑徳合於時則生福詭則生禍¶
<pb:KR3k0049_WYG_004-1b>¶
(管/子)¶
四方東方曰嵗星其時曰春其氣曰風風生木南方曰¶
日其時曰夏其氣曰陽陽生火西方曰辰其時曰秋其¶
氣曰隂隂生金北方曰月其時曰冬其氣曰寒寒生水¶
(管/子)¶
四選四時天之四選也春者少陽之選夏者太隂之選¶
秋者少隂之選冬者太隂之選四選之中各有孟仲季¶
故一嵗之中有四時一時之中有三長天之節也(春秋/繁露)¶
<pb:KR3k0049_WYG_004-2a>¶
六合孟春與孟秋為合仲春與仲秋為合季春與季秋¶
為合孟夏與孟冬為合仲夏與仲冬為合季夏與季冬¶
為合孟春始盈孟秋始縮仲春始出仲秋始内季春大¶
出季秋大内孟夏始緩孟冬始急季夏徳畢季冬刑畢¶
(淮南/子)¶
隂陽專精隂陽之專精為四時四時之散精為萬物¶
斗指斗指東方曰春斗指南方曰夏斗指西方曰秋斗¶
指北方曰冬(公羊隠/元年注)¶
<pb:KR3k0049_WYG_004-2b>¶
日行日行北陸謂之冬西陸謂之秋南陸謂之夏東陸¶
謂之春(後律/歴志)¶
四禁明王有四禁春無殺伐無割大陵伐大木斬大山¶
行大火誅大臣收榖賦錢夏無遏水逹名川塞大谷動¶
土功射鳥獸秋無赦過釋罪緩刑冬無爵賞禄傷伐五¶
藏故春政不禁則五榖不成夏政不禁則草木不榮秋¶
政不禁則姦邪不勝冬政不禁則地氣不藏四者俱犯¶
則隂陽不和風雨不時(管/子)¶
<pb:KR3k0049_WYG_004-3a>¶
至禁天下之君發號施令必順于四時四時不正則隂¶
陽不調寒暑失常如此則嵗惡五榖不登聖主發令必¶
審于四時此至禁也(越/絶)¶
天生天生四時地生萬物春道生萬物榮夏道長萬物¶
成秋道歛萬物盈冬道藏萬物静盈則藏静則復起(六/韜)¶
乘時授事魏相奏曰明王謹于尊大慎于養人故立義¶
和之官以乘四時節授民事髙帝時謁者趙尭舉春李¶
舜舉夏児湯舉秋貢禹舉冬四人各職一時(漢/書)¶
<pb:KR3k0049_WYG_004-3b>¶
時政和帝時欝林養奮對策曰天有隂陽隂陽有四時¶
四時有政令春夏則子惠布施寛仁秋冬則剛猛盛威¶
行刑賞罰殺生各應其時則隂陽和四時調五榖升(廣/州)¶
(先賢/傳)¶
太順夫春生夏長秋收冬藏此天地之大經也弗順則¶
無以為天下紀綱故曰四時之大順不可失也(司馬/遷傳)¶
隂陽太少立天之道曰隂與陽隂陽各有少太是生四¶
時少陽為春太陽為夏少隂為秋太隂為冬也(蔡邕月/令章句)¶
<pb:KR3k0049_WYG_004-4a>¶
四時解春之言蠢也萬物蠢然而生也夏假也寛假萬¶
物使生長也秋緧也緧迫萬物使時成也冬終也物終¶
成也(釋/名)¶
玉燭四時和為玉燭(爾/雅)¶
皇帝王伯夫三皇象春五帝象夏三王象秋五伯象冬¶
皇王徳運也伯者繼空續乏以成厯數故其道駁(漢王/莽傳)¶
立四時神農治天下立四時之節(居/子)¶
代御日月遞照四時代御繁啓蕃長於春夏畜積收藏¶
<pb:KR3k0049_WYG_004-4b>¶
於秋冬是禹桀之所同也禹以治桀以亂治亂非時也¶
(荀天/論)¶
翻校老成子學㓜於尹文先生遂能存亡自在翻校四¶
時(列穆/王)¶
邦禁范子曰天生萬物之時聖人命之曰春春不生遂¶
者故天不重為春春者夏之父也故春生之夏長之秋¶
成而殺之冬受而藏之春肅而不生者王徳不究也夏¶
寒而不長者臣下不奉主命也秋順而復榮者百官刑¶
<pb:KR3k0049_WYG_004-5a>¶
不斷也冬温而泄者發府庫賞無功也此所謂四時者¶
邦之禁也(越絶/書)¶
四時之節春者陽氣始上故萬物生夏者陽氣畢上故萬¶
物長秋者隂氣始下故萬物收冬者隂氣畢下故萬物¶
藏故春夏生長秋收冬藏四時之節也(管/子)¶
將心将軍之心滔滔如春曠曠如夏湫漻如秋典凝如¶
冬因形而與之化隨時而與之移(淮南/子)¶
物繫於時夫名之繫於實也猶物之繫於時也生物者¶
<pb:KR3k0049_WYG_004-5b>¶
春也吐華者夏也布葉者秋也收成者冬也斯無為而¶
自成者若強為之則傷其性矣(徐幹/中論)¶
萬物根本夫四時隂陽者萬物之根本也所以聖人春¶
夏養陽秋冬養隂以從其根故與萬物沉浮於生長之¶
門逆其根則伐其本壊其真矣故隂陽四時者萬物之¶
終始也(黄帝/素問)¶
萬類咸冝春生之夏長之秋成之冬歛之萬&KR0124;咸宜百¶
姓日用而不知(文中/子)¶
<pb:KR3k0049_WYG_004-6a>¶
　　春¶
嵗始公羊傳曰春者何嵗之始也註春者天地開辟之¶
端養生之首法象所出四時本名也¶
青陽爾雅云春為青陽一曰發生漢郊祀歌青陽開動¶
根荄以遂羣生啿啿惟春之祺抱朴子用刑篇青陽闡¶
陶育之和素秋厲肅殺之威融風扇則枯瘁攄藻白露¶
凝則繁英雕零郭璞詩青陽暢和氣谷風穆以温¶
發陳春三月此謂發陳天地俱生萬物(素/問)¶
<pb:KR3k0049_WYG_004-6b>¶
布徳方春東作布徳之元陽氣開發養道萬物(後即/顗傳)¶
敷和東方生風風生木其徳敷和敷和之紀木徳周行¶
陽舒隂布五化宣平(素/問)¶
日行東陸日春行東方青道曰東陸(昜通/統圖)¶
斗柄指東斗柄指東天下皆春(鶡冠/子)¶
招摇東指黎景熈上書曰招摇東指天下識其春人君¶
布徳率&KR0095;懐其惠(周/書)¶
大皥執規漢書魏相奏曰東方之神大皡乘震執規司¶
<pb:KR3k0049_WYG_004-7a>¶
春月令春月其日甲乙其帝大皡其神勾芒註此蒼精¶
之君木官之臣自古以來著徳立功者也¶
勾芒五行之官也木正曰勾芒者物始生皆勾屈而芒¶
角因用為官名也(三禮/羲宗)¶
精華結紐春秋元命苞曰春者神明推移精華結紐註¶
神明猶隂陽也相推使物精華結成紐結要也¶
物出東方者何也動方也物之動也何以謂之春春出¶
也物之出也故謂之東方春也(尚書/大傳)¶
<pb:KR3k0049_WYG_004-7b>¶
春為忠春為忠也東方而春春動也是故鳥獸孕榮華¶
生萬物遂忠之至也(尸/子)¶
蒼靈顔延年曲水詩序春宫聮事蒼靈奉塗註蒼靈青¶
帝也尚書帝命驗曰帝者承天立五府蒼曰靈府鄭𤣥¶
曰蒼帝靈威仰之府¶
佳辰淑節梁元帝纂要曰春曰芳春青春陽春三春九¶
春風曰陽風春風暄風柔風惠風景曰媚景和景韶景¶
時曰良時嘉時芳時辰曰良辰嘉辰芳辰節曰華節芳¶
<pb:KR3k0049_WYG_004-8a>¶
節嘉節良節韶節淑節草曰弱草芳草芳卉木曰華木¶
華樹芳樹陽樹林曰茂林芳林烏曰陽烏時烏候烏好¶
烏禽曰陽禽時禽好禽¶
發生之令立春之節初五日東風解凍次五日蟄蟲始¶
振後五日魚上氷次雨水氣初五日獺祭魚次五日鴻¶
鴈來五日草木萌動次仲春驚蟄之節初五日小桃華¶
次五日倉庚鳴後五日鷹化為鳩次春分氣初五日𤣥¶
鳥至次五日雷乃發聲芍藥榮後五日始電次季春清¶
<pb:KR3k0049_WYG_004-8b>¶
明之日初五日桐始華次五日田鼠化為鴽牡丹華後¶
五日虹始見次穀雨氣初五日萍始生次五日鳴鳩拂¶
其羽後五日戴勝降于桑凡此六氣一十八候皆春陽¶
布發生之令故養生者必謹奉天時也(王氷素/周註)¶
斗指周天玉衡六間曰大寒後十五日斗指艮為立春¶
後十五日斗指寅為雨水後十五日斗指甲為驚蟄後¶
十五日斗指夘為春分後十五日斗指乙為清明後十¶
五日斗指辰為穀雨(孝經/緯)¶
<pb:KR3k0049_WYG_004-9a>¶
春律正月律謂之大簇何太亦大也簇者湊也言萬物¶
始大湊地而出也二月律謂之夾鍾何夾者孚也言萬¶
物孚甲種類分也三月律謂之姑洗何姑者故也洗者¶
鮮也言萬物皆去故就新莫不鮮明也(白虎/通)¶
月辰正月之辰謂之寅寅者律也謂生物之律途也二¶
月之辰名為夘夘者茂也言陽氣生而孳茂也三月之¶
辰名為辰辰者震也謂時物盡震動而不長也(晉樂/志)¶
春為規春為規規之為度也轉而不復圓而不堄復而¶
<pb:KR3k0049_WYG_004-9b>¶
不縱廣大以寛感動有理發通有紀優優簡簡百怨不¶
起規度不失生氣乃理(淮南/子)少陽者東方東動也陽氣¶
動物於時為春春蠢也物蠢生迺動運故為規(前律/厯志)東¶
方春龍房位其規仁好生不賊其帝青表聖明行趋徳¶
(尚書/緯)¶
春臺衆人熈熈若亨大牢如登春臺(老/子)¶
春風風人管仲曰吾窮必矣吾不能以春風風人不能¶
以夏雨雨人吾窮必矣(説/&KR0080;)¶
<pb:KR3k0049_WYG_004-10a>¶
負暄宋國有田夫常衣黂緼以過冬暨春東作自暴於¶
日不知天下之有廣厦隩室綿纊狐貉顧其妻曰負日¶
之暄人莫知者以獻吾君將有賞(博物/志)¶
養之如春帝王之道包之如海養之如春(朝錯/新書)¶
(闕/)¶
　¶
　¶
仲陽纂要曰二月曰仲陽又曰令月張子歸田賦云仲¶
<pb:KR3k0049_WYG_004-10b>¶
春令月時和氣清¶
晩春纂要曰三月曰暮春末春晩春¶
去祅邪賈佩蘭云在宫中時正月上辰出池邊盥濯食¶
蓬餌以去祅邪(西京/雜記)¶
獻果史記曰孝惠帝曽春出遊離宫叔孫生曰古者有¶
春嘗果令方櫻桃熟願陛下因取櫻桃獻宗廟上乃許¶
之諸果獻由此興也¶
議貸漢文帝詔曰方春時和草木羣生之物皆有以自¶
<pb:KR3k0049_WYG_004-11a>¶
樂而吾百姓或阽於死亡其議所以振貸之¶
展月漢書曰王温舒事張湯為酷吏及為河内太守及¶
春温舒頓足曰嗟乎令冬益展一月足了吾事矣其不¶
愛人如此也¶
春行太守常以春行縣至縣勸人農桑振救乏絶第五¶
倫為太守因春行見鄉嗇夫鄭𢎞竒之置都郵(續漢/志)¶
戒伐樹木章帝行幸敕御史司空道橋所過歴樹木方¶
春月無得有所伐輅車可引避也(東觀/漢書)¶
<pb:KR3k0049_WYG_004-11b>¶
助陽育物章帝元和二年春正月詔三公曰方春生養¶
萬物孚甲冝助萌陽以育時物其令有司罪非殊死且¶
勿案驗(後漢/書)¶
取紅花北齊盧士深妻崔林義之女有才學春日以桃¶
花靧兒面呪曰取紅花取白雪與兒洗面作光悦取白¶
雪取紅花與兒洗面作光華取白雪取花紅與兒洗面¶
作華容(虞世南/史略)¶
武后宣詔花發武后天授二年將遊上&KR0080;遣宣詔曰明¶
<pb:KR3k0049_WYG_004-12a>¶
朝遊上&KR0080;火急報春知花湏連夜發莫待曉風吹於是¶
凌晨名花瑞草布&KR0080;而開若有神助(卓異/記)¶
賜栁圈髙宗春幸梨園並渭水祓除賜羣臣細栁圈辟¶
厲帝有所感即賦詩(李適/傳)¶
擊春曲明皇好羯鼓云八音之領䄂諸樂不可為比嘗¶
遇三月初詰旦巾櫛方畢時宿雨初晴景色明麗小殿¶
亭前栁杏將吐暏而歎曰對此景物豈可不與他判斷¶
乎左右相目將命備酒獨髙力士遣取羯鼓旋命之臨¶
<pb:KR3k0049_WYG_004-12b>¶
軒縱擊一曲名春光好神思自得反顧杏栁皆已發折¶
指而笑之謂嬪嬙内宦曰此一事不唤我作天工可乎¶
皆呼萬嵗(羯鼓/録)¶
䕶花鈴天寳初寜王少時好聲色風流醖藉諸王弗如¶
也毎春時於後園中紐紅絲繩綴金鈴掛繫花梢之上¶
有鳥鵲翔集則令園吏掣鈴索以驚之號䕶花鈴(天寳/遺事)¶
隨蝶幸開元末明皇每春時旦莫宴於宫中使嬪妃輩¶
争挿艷花帝親捉粉蝶放之隨蝶所止幸之後楊妃專¶
<pb:KR3k0049_WYG_004-13a>¶
寵遂不復用此戲(開元/遺事)¶
探春宴都人士女每至正月半後各乘車跨馬供帳於¶
園囿或郊野中為探春之宴(天寳/遺事)¶
作樂車楊氏子弟恃后族之貴極於奢侈每春遊以大¶
車結綵為樓載女樂數十人自私第聲樂前引出遊園¶
&KR0080;中長安豪民貴族爭傚之¶
載油幕長安貴家子弟每至春時遊宴供帳於園圃中¶
隨行載以油幕或遇隂雨以幕覆之盡歡而歸¶
<pb:KR3k0049_WYG_004-13b>¶
掛裙幄長安士女遊春野歩遇名花則設席藉草以紅¶
裙遞相挿掛以為宴幄其奢逸如此(唐輦下/嵗時記)¶
駐馬飲長安侠少每春時結朋聮黨各置矮餙以錦&KR0008;¶
金絡並轡於花下徃來使僕從執酒盃而隨之遇好¶
花則駐馬而飲(天寳/遺事)¶
鬭竒花長安中士女春時鬬花戴挿以竒花多者為勝¶
皆用千金市名花植於庭中以備春時之鬬¶
挿御花長安春時盛於遊賞園林日無閒地蘇頲應制¶
<pb:KR3k0049_WYG_004-14a>¶
詩云飛埃結紅霧遊盖翻青雲帝覽詩嘉焉遂以御花¶
挿頲之巾上時人榮之¶
探花使進士杏花園初㑹為之探春宴以少俊二人為¶
探花使徧遊名園若他人先折得名花則二使皆有罰¶
(秦中嵗/時記)¶
擲金錢内庭嬪妃每至春時於禁中結伴擲金錢為戲¶
(出開元/遺事)¶
移春檻楊國忠子弟春時移名花植木檻中下設輪脚¶
<pb:KR3k0049_WYG_004-14b>¶
挽以綵絙所至自隨號移春檻(天寳/遺亊)¶
花䄄許慎選與親友結宴于花囿中未嘗具帷幄設坐¶
具使僮僕聚落花鋪于坐下曰吾自有花裀¶
載妓私遊進士㑹宴曲江盧彖請假不赴乃以雕幰載¶
妓㣲服遊觀為團司所發崔沆為主罰録事判云深覽¶
席㡌密映毡車紫陌尋春便隔同年之面青雲得路可¶
知異日之心(摭/言)¶
踏春歌洞㣲志云齊州有人病中每歌踏陽春之曲曰¶
<pb:KR3k0049_WYG_004-15a>¶
踏陽春人間二月雨和塵陽春踏盡秋風起腸斷人間¶
白髮人酉陽雜俎云元和初有士人醉卧㕔中及醒見¶
古屏上婦人悉於床前踏歌歌曰長安少女踏春陽無¶
處春陽不斷腸舞袖弓腰渾忘却蛾眉空帶九秋霜其¶
中問曰如何是弓腰歌者曰首髻及地腰勢如規也士¶
人驚叱之忽皆上屏¶
栽雜木汜勝之書栽樹正月為上時二月為中時二月¶
為下時然棗鷄口槐兔目桑蝦蟇眼榆負瘤散其餘雜¶
<pb:KR3k0049_WYG_004-15b>¶
木䑕耳&KR0034;趄各其時凢種栽並挿皆用此等形象¶
望杏花汜勝之書曰杏始華榮輒耕輕土弱春望杏花¶
落復耕之輒藺之此謂一耕而五穫四人月令清明節¶
令&KR0345;妾理&KR0345;室是月也杏花盛又云杏花生種百穀王¶
元長菜秀才文云杏花菖葉耕獲不愆梁元帝耕籍令¶
云三農務業尚看天桃敷水四人有令猶及落杏飛花¶
蜀主孟昶勸農詔云望杏敦耕瞻蒲勸穡¶
看菖葉吕氏春秋冬至後五旬七日菖葉生乃耕菖者¶
<pb:KR3k0049_WYG_004-16a>¶
百艸之先生也於是始耕又云菖始生於是耕儲光羲¶
詩云蒲葉日已長杏花日已滋農人要看此貴不違天時¶
占雨霧正月朔雨春早人食一升二日雨人食二升三¶
日雨人食三升四日雨人食四升五日雨主大熟五日¶
内霧穀傷民飢元日霧嵗必饑¶
青祇張恊雜詩曰太皥啓東節春郊禮青祗¶
青逵劉臻妻獻春頌曰𤣥陸降坎青逵升震隂祗送冬¶
陽靈迎春¶
<pb:KR3k0049_WYG_004-16b>¶
驗嵗草黄帝問師曠曰吾欲苦樂善心可知否對曰嵗¶
欲甘甘草先生薺是也嵗欲苦苦草先生葶&KR0995;是也嵗¶
欲雨雨草先生藕是也嵗欲旱旱草先生蒺藜是也嵗¶
欲流流草先生蓬是也嵗欲惡惡草先生水藻是也嵗¶
欲病病草先生艾是也皆在孟春占之¶
迎富蜀萬州風俗正月七日鄉市士女渡江南娥眉磧¶
上作鷄子卜擊小鼓唱竹枝歌二月二日携酒饌鼓樂¶
於郊外飲宴至暮而回謂之迎富(寰宇/記)¶
<pb:KR3k0049_WYG_004-17a>¶
天穿池陽俗號正月二十三日為天穿日以紅縷係煎¶
餅擲屋上謂之補天穿(相傳云女媧以/是日補天故也)¶
千春節清泰小字二十三葢正月二十三日生也以是¶
日為千春節人臣奏對但云兩旬三日或數物則云二¶
十二更過二十四不敢斥尊也(續&KR0054;/物志)¶
照百鬼正月未日夜蘆茞火照井側百鬼皆走(荆楚嵗/時記)¶
乞巧山東風俗正月取五姓女年十餘嵗共卧一榻覆¶
之以衾以箕扇之良久如夣寐或欲刺文繡事筆硯理¶
<pb:KR3k0049_WYG_004-17b>¶
管絃俄頃乃窹謂之扇天卜以乞巧(續博/物志)¶
正月思日真誥曰正月庚申上帝殺害日不可請乞百¶
事無益登真隠談曰正月午天地凶門日不可建造穿¶
鑿正月亥地破日不可開山動&KR0095;¶
上辛王方慶奏天子以孟春上辛日於南郊緫受十二¶
月之政藏于祖廟月取一政頒於明堂(本/傳)¶
獻鳩周禮羅氏仲春獻鳩於國老鄭𤣥注云春以鷹化¶
為鳩變舊為新冝以養老助生氣¶
<pb:KR3k0049_WYG_004-18a>¶
獻羔開冰月令曰仲春之月天子獻羔開氷注獻羔謂¶
祭祀寒也祭祀寒而出氷薦於宗廟¶
祠髙楳仲春之月𤣥鳥至之日以太牢祠于髙謀(馬氏/春秋)¶
女夷司和淮南子曰二月之夕女夷鼓歌以司天和以¶
長百穀禽獸草木注云女夷春夏長養之神也¶
震節中平三年嵗在攝提二月震節紀日上旬(漢張/遷)¶
辟官事二月十五日取&KR0095;泥&KR0345;屋冝&KR0345;上辰日取道中¶
&KR0095;泥門應辟官事(厯/書)¶
<pb:KR3k0049_WYG_004-18b>¶
種辰𤓰齊民要術二月辰日㝡冝種𤓰山谷詩云夏栽¶
醉竹餘千個春糞辰𤓰滿百區¶
售農用四川記同州以二月二日與八日為市四逺村¶
民畢集其蠶農所用以至車檐椽木果樹器用雜物皆¶
至其直千緡至萬緡者郡守就子城東北隅龍興寺前¶
立山棚設幄幕聲樂以宴勞將吏累日而後罷¶
蠶月詩曰&KR0345;月條桑&KR0345;月三月也吳民載詩云條風著¶
野方&KR0345;月髙樹移隂又麥秋唐百家詩云&KR0345;月桑葉青¶
<pb:KR3k0049_WYG_004-19a>¶
鸎時栁花白¶
草青為春突厥不知年厯惟以草青為記¶
綴花為葢夏侯湛春可樂歌曰春可樂兮綴雜花以為¶
葢集葳&KR0331;以飾裳¶
握月擔風虞松方春謂握月擔風且留後曰吞花卧酒¶
不可過時(春宴/録)¶
飛英㑹范蜀公居許下作長嘯堂前有荼醾架每春季¶
花時宴客其下有花堕酒中者飲一大白㣲風過則滿¶
<pb:KR3k0049_WYG_004-19b>¶
坐無遺當時以為飛英㑹(曲洧/舊聞)¶
九春阮嗣宗詩悦澤若九春春秋元命苞云陽氣數成¶
於三故時三月陽數極于九故三月一時九十日宋衷¶
曰四時皆象此&KR0124;不惟春也¶
上春顔延年宋郊祀歌皇乎備矣有事上春江淹别賦¶
羅與綺兮嬌上春¶
秧開五葉蕭結廬陵人五代時為祁陽縣令不畏强禦¶
方暮春時有州符下取競渡船刺史將臨觀結怒批其¶
<pb:KR3k0049_WYG_004-20a>¶
符云秧開五葉蠶長三眠人皆忙迫詎任渡船守乃罷競¶
摸石遊成都三月有海雲山摸石之遊山有小池遊人¶
競來摸瓦石於池中以為求子之兆得石者為男得瓦¶
者為女太守設宴於春閣以觀之¶
長月武徳二年正月甲子下詔曰佛典微妙净業始於¶
慈悲道教冲虚至徳去其殘暴况乎四時之禁毋伐麛¶
&KR0401;三驅之禮不取順從葢欲敦崇仁惠蕃衍庶物立政¶
經邦咸率斯道朕祇膺靈命撫遂羣生言念亭育無忘¶
<pb:KR3k0049_WYG_004-20b>¶
鑒&KR0304;殷帝去網庶踵前脩齊王捨牛實符本志自今每¶
年正月五月九月十直日並不得行刑所在公私冝㫁¶
屠殺此三長月㫁屠殺之始也(唐實/録)¶
　　立春¶
盛徳在木禮記月令曰孟春之月是月也立春太史以¶
先三日謁於天子曰某日立春盛徳在木天子乃齋立¶
春之日親率公卿諸侯大夫以迎春於東郊還乃賞公¶
卿大夫於朝令相佈徳和行賀慶施惠下及兆民¶
<pb:KR3k0049_WYG_004-21a>¶
書雲物傳曰凡分至啓閉必書雲物為備故也(立春為啓/立冬為閉)¶
司啓傳曰郯子對孔子曰少皥摰為鳥師而鳥名青鳥¶
氏司啓者也(青鳥鶬鶊也以/立春鳴立夏止)¶
青旛土牛立春之日夜漏未盡五刻京師百官皆衣青¶
衣郡國縣道官下至斗食令史皆服青幘立青旛施&KR0095;¶
牛耕人于門外以示兆民(後漢禮/儀志)¶
下寛大書立春之日下寛大書曰制詔三公方春東作¶
敬始慎㣲動作從之罪非殊死且勿案驗皆須麥秋退¶
<pb:KR3k0049_WYG_004-21b>¶
貪殘進柔良下用者如故事(闕/)¶
　¶
青陽雲翹立春之日迎春于東郊祭青帝勾芒(月令章/句曰東)¶
(郊去邑八里/因木數也)車旗服餙皆青歌青陽八佾舞雲翹之舞¶
及因賜文官太𫝊司徒以下縑各有差(祭祀/志)¶
助天生皇覽曰迎禮春夏秋冬之樂又順天道是故距¶
冬至日四十六日則天子迎春於東堂距邦八里堂髙¶
八尺堂階三等青税八乘旗旄尚青田車載矛號曰助¶
<pb:KR3k0049_WYG_004-22a>¶
天生唱之以角舞之以羽翟此迎春之樂也¶
農祥晨正農祥晨正農祥房星也晨正謂晨見南方立¶
春之日也(國/語)¶
戴春燕荆楚嵗時記曰立春日悉剪綵為燕以戴之帖¶
冝春之字傅咸燕賦有其言矣傅咸燕賦曰四序代王¶
敬逆其始彼應運而方臻乃設燕以迎至翬輕易之岐¶
岐若將飛而未起何夫人之功巧式儀形之有似御青¶
書以賛時著冝春之嘉祉¶
<pb:KR3k0049_WYG_004-22b>¶
拖鈎立春日為拖鈎之戲以緶作篾纜相罥綿亘數里¶
鳴鼓牽之按公輸自遊楚為載舟之戲退則鈎之進則¶
強之名曰鈎強遂以鈎為戲起此(荆楚嵗/時記)¶
食生菜東晉李鄂立春日命以蘆菔芹芽為菜盤相餽¶
貺(摭/遺)立春日春鉼生菜號春盤(四時/寳鏡)齊民月令云凡立¶
春日食生菜不過多取迎新之意而已及進漿粥以𨗳¶
和氣¶
刻龍像㗸春書北朝媚人立春日進春書以青綌為幟¶
<pb:KR3k0049_WYG_004-23a>¶
刻龍像啣之或為蝦蟇(酉陽/離)¶
祀青帝開元禮曰立春祀青帝於東郊立春後丒日祀¶
風師於郭東北¶
剪采花景龍四年正月八日立春上令侍臣自芳林門¶
經&KR0080;東展仗入至望春宫迎春内出綵花樹人賜一枝¶
景龍中中宗孝和帝以立春日宴别殿内出剪采花令¶
學士賦之(唐/書)宋之問詩今年春色早應為剪刀催¶
五辛盤安定郡王立春日□五辛盤以黄柑醸酒謂之¶
<pb:KR3k0049_WYG_004-23b>¶
洞庭春色(摭/言)¶
神水立春貯水謂之神水醸酒不壊(四時/纂要)¶
竹管葭灰立春之日取冝陽金門竹為管河内葭草為¶
灰以候陽氣(玉泉/記)¶
出土牛月令出&KR0095;牛以示農耕之早晩謂於國城之南¶
立&KR0095;牛其言立春在十二月望筞牛人近前示其農早¶
也立春在十二月晦及正月朔則筞牛人當中示其農¶
中也立春在正月望筞牛人在後示其農晩也為國之¶
<pb:KR3k0049_WYG_004-24a>¶
大計不失農時故聖人急於養民務成東作今天下州¶
郡立春日制為&KR0095;牛餙以文綵即以綵杖鞭之既而碎¶
之各持其土以祈豐稔不亦乖乎¶
解凍立春之日東風不解凍號令不行蟄虫不震隂氣¶
姧陽魚不上氷甲胄私藏雨水之日獺不祭魚國多盗¶
賊鴻雁不來逺人不服草木不萌動果𤓰不熟也(周書/時訓)¶
三素雲修真入道祕言曰立春日清朝北望有紫緑白¶
雲者為三元君三素飛雲也乘八輿之輪上詣天帝天¶
<pb:KR3k0049_WYG_004-24b>¶
子候見再拜自陳某乞得侍給輪轂三過見元君之輩¶
者向日昇天(雲洞真/黄老經)唐試進士以立春日望三素雲詩¶
為題葢出於此陶洪景水仙賦曰迎九𤣥於金闕謁三¶
素於太清李義山送宫人入道詩九枝燈外朝金殿三¶
素雲中侍玉樓黄庭經注曰紫青紅謂之三素雲蘇魏¶
公作春貼子詞萬年枝上看春色三素雲中望玉晨許¶
冲元春貼詞三素雲飛依北極九農星正見南方¶
四時卒始史記天官書云立春日四時之卒始也索隠¶
<pb:KR3k0049_WYG_004-25a>¶
曰謂立春日是去年四時之終卒今年之始也¶
　　元日¶
三微正朔有三本天有三綂謂三㣲之月也明王者當¶
敬始重本也禮三正記曰三㣲者何謂也陽氣始施黄¶
泉萬物動㣲而未著也十一月之時陽氣始養根於黄¶
泉之下萬物皆赤赤者盛陽之氣也故周為天正色尚¶
赤也十二月之時萬物始牙而白白者隂氣故殷為地¶
正色尚白也十二月之時萬物始逹莩甲而出皆黒人¶
<pb:KR3k0049_WYG_004-25b>¶
得加功故夏為人正色尚黒尚書大傳曰夏以孟春月¶
為正殷以季冬為正周以仲冬為正夏以十一月為正¶
色尚黒以平旦為朔殷以十二月為正色尚白以鷄鳴¶
為朔周以十一月為正色尚赤以夜半為朔不以二月¶
後為正者萬物不齊莫適所綂故必以三㣲之月也(白/虎)¶
(通/)易乾鑿度曰三㣲而成著二著而體成當此之時天¶
地交萬物通也¶
三元漢書曰立春四時之始又曰厯者序四時之端正¶
<pb:KR3k0049_WYG_004-26a>¶
分至之節故聖人考厯數以正三元此聖人知命之術¶
嵗之元時之元月之元¶
三朝書傳曰六沴之作嵗之朝曰三朝其應至重迺正¶
月辛丑朔日有食之變見三朝之㑹上天聦明茍無其¶
事變不虚生師古曰嵗之朝月之朝日之朝故曰三朝¶
(漢孔/光傳)¶
三始哀帝時正月朔日書言陛下父事天母事地子養¶
黎民即位已來父虧明母震動子訛言相驚恐今日蝕¶
<pb:KR3k0049_WYG_004-26b>¶
於三始誠可畏懼小民正月朔日尚恐毁敗噐物何况¶
於虧乎(本/傳)¶
四始史記天官書四始者候之日正義曰謂正月旦嵗¶
之始時之始日之始月之始故云四始¶
獻鳩邯鄲之民以正月之旦獻鳩於簡子大悦厚賞之¶
客問其故簡子曰正旦放生示有恩也客曰民之君欲¶
放之故競而捕之死者衆矣君而欲生之不若禁民勿¶
捕捕而放之恩&KR0136;不相補矣簡子曰善(列/子)¶
<pb:KR3k0049_WYG_004-27a>¶
重精尭在位七十年有鸞雛嵗嵗來集麒麟遊於藪澤¶
梟䲭逃於絶漠有秪支之國獻重明之鳥一名重精言¶
雙睛在目狀如鷄鳴似鳯時解落毛羽肉翮而飛能¶
摶逐猛獸虎狼使妖災羣惡不能為害飴以瓊膏或一¶
嵗數來或數嵗不至國人莫不掃灑門户以望重明之¶
集其未至之時國人或刻木或鑄金為此鳥之狀置於¶
門户之間則魑魅醜類自然退伏今人每嵗元日或刻¶
木鑄金或圖畫為鷄於牗上葢重精之遺像也(拾遺/記)正¶
<pb:KR3k0049_WYG_004-27b>¶
月一日帖畫雞户上懸葦索於其上挿符於旁百鬼畏¶
之(嵗時/記)¶
放雀邯鄲民以正月旦獻雀於趙王而綴以五綵王大¶
悦申叔告子順子順曰王何以為也對曰正旦放之示¶
有生也子順曰此委巷之鄙事非先王之法且又不順¶
夫雀者取其名則冝受之於上不冝取之於下一國之¶
王受民雀將何悦焉(孔叢/子)¶
放鳩三齊畧曰榮陽有厄井漢沛公避項羽追逃於井¶
<pb:KR3k0049_WYG_004-28a>¶
中有雙鳩集其上人云沛公逃入井羽曰井有人鳩不¶
集其人遂不追沛公遂免難後漢元日放鳩葢為此也¶
除殺成帝詔除正旦殺雞與雀可謂仁用于心(萬嵗/厯)¶
幻術永寜元年西南夷揮國王獻樂及幻人能吐火自¶
支解易牛馬頭明年元㑹作之於庭安帝與羣臣共觀¶
大竒之陳禪獨離席舉手大言曰昔齊魯為夾谷之㑹¶
齊作侏儒之樂仲尼誅之帝王之庭不冝設夷狄之技¶
(後漢/書)¶
<pb:KR3k0049_WYG_004-28b>¶
上夀吳良字大儀初為郡吏嵗旦賀太守門下掾王望¶
諂稱太守功徳曰今日嵗守請上雅夀掾史皆稱萬嵗¶
良勃然進曰望佞邪之人願勿受其觴盗賊未盡人庶¶
困乏今良曹掾尚無絝望曰議曹惰窳自無絝寜足為¶
不家給人足乎太守曰此生言是賜良鰒魚百枚(後漢/書東)¶
(觀/記)¶
紏儀陳翔為侍御史時正旦朝賀大將軍梁冀威儀不¶
整翔奏冀恃貴不敬請收案罪時人竒之(後漢/書)¶
<pb:KR3k0049_WYG_004-29a>¶
獄中引杯李膺家録曰膺坐黨事與杜密荀翊同繫新¶
汲縣獄時嵗日翊引杯曰正朝從小起膺謂翊云死者¶
人情所惡今子無悕色者何翊曰求仁得仁又誰恨也¶
膺乃嘆曰漢其亡矣善人天地之紀而多害之何以存¶
國¶
講經奪席戴憑字次仲為侍中正旦朝賀百僚畢㑹帝¶
令羣臣能説經史更相難詰義有不通輒奪其席以葢¶
通者憑遂重坐五十餘席(東觀/漢記)¶
<pb:KR3k0049_WYG_004-29b>¶
如願有商人區明者過彭澤湖有車馬自稱青湖君要¶
明過厚禮之問何所須有人教之但乞如願及問以此¶
言荅之青湖君甚惜如願不得已許之乃其婢也既而¶
送出自爾商人或有所求如願並為即得後至正旦如¶
願起晩乃打如願如願走入糞中商人以杖打糞掃喚¶
如願竟不還也(録異/記)今人正旦以細繩繫偶人投糞掃¶
中云令如願(荆楚嵗/時記)¶
廢朝建安中劉劭為計吏詣許太史言正日當日蝕劭¶
<pb:KR3k0049_WYG_004-30a>¶
時在荀彧所坐者數十人或云當廢朝或云冝却㑹劭¶
曰梓慎禆竈古之良史猶占水火錯失天時然則聖人¶
埀制不為變豫廢朝禮者或灾消異伏或推術謬誤也¶
或善其言勅朝㑹如故日亦不食(魏/書)¶
化鵠來朝鄧徳明南康記曰昔有盧耽仕州為治中少¶
學仙術善解飛騰每夕輒凌虚歸家曉則還州嘗元㑹¶
至晩不及朝列化為白鵠至閣前徊翔欲下威儀以箒¶
擲之得一隻履耽驚還就列内外左右莫不駭異時步¶
<pb:KR3k0049_WYG_004-30b>¶
騭為廣州刺史意甚惡之便以狀列聞遂至誅㓕¶
西京故事明帝使&KR0054;士馬均作司南車水轉百戲正月¶
朝造巨獸魚龍蔓延㺯馬倒騎偹如漢西京故事(典/畧)¶
白獸樽元㑹設白獸樽於殿上樽葢上施白獸若有能¶
獻直言者則發此樽飲酒按禮曰白獸樽乃杜舉之遺¶
式為白獸監後代所為示不忌憚也(臧榮/晉書)¶
百華燈禮志云元會文昌殿用漢儀又設百華燈樂志¶
云百華照曉千門洞晨¶
<pb:KR3k0049_WYG_004-31a>¶
㑹計吏王渾集曰詔問明年正旦㑹四方計吏入見臨¶
朝當何所冝渾奏舊正㑹前計吏軒下侍中讀詔書計¶
吏跪奏臣以詔常文相承陛下留心訪問之意可令中¶
書令宣詔問方土所冝士人賢才隠伏未逹風俗好尚¶
禮教之冝勸農務本以盡懇殖之利刑獄清理無枉之¶
失郡守長吏勤心治政為民興利除害訓化之績授以¶
紙筆盡意陳聞以明聖㫖埀心四逺(御/覽)¶
觀禮臧榮緒晉書曰熊逺議曰履端元日正始之初有¶
<pb:KR3k0049_WYG_004-31b>¶
識之士於是觀禮樂榮耳目之觀崇玩㺯之好周處風¶
土記曰月正元日百禮兼崇¶
登御床元帝正㑹引丞相王導登御床王公固辭中宗¶
引之不已文獻曰使太陽與萬物同暉臣下何以仰贍¶
帝乃止(世/説)¶
坐覓孟嘉庾亮元規正旦大㑹州府人士河南褚裒問¶
亮江州有孟嘉其人何在亮曰在坐卿但自覓裒歴觀¶
遂指嘉謂亮曰將無是耶亮欣然而笑喜裒之得嘉竒¶
<pb:KR3k0049_WYG_004-32a>¶
嘉為裒之所得(陶淵明/嘉傳)¶
賜酒十二月庚子詔曰正㑹日百僚増禄賜渌醽酒人¶
二升(晉咸康/起居注)¶
椒花頌劉臻妻元日獻椒花頌曰旋穹周㢠廻三朝肇建¶
青陽散輝澄景載渙美哉靈葩爰採爰獻聖容映之永¶
夀于萬(晉六/十六)¶
懸羊&KR2285;鷄正朝縣官殺羊懸其頭於門又磔雞以副之¶
俗説以厭厲氣𤣥以問河南伏君伏君曰是土氣上升¶
<pb:KR3k0049_WYG_004-32b>¶
草木萌動羊食百草鷄啄五穀故殺之以助生氣(裴𤣥/新語)¶
壊銀鐺建武慕儉欲鑄壊太宫元日上夀銀酒鎗尚書¶
令王宴等咸稱盛徳蕭頴胄曰朝廷盛禮莫過三元此¶
一器既是舊物不足為侈帝不悦后預曲宴銀器滿席¶
頴胄曰陛下前欲壊酒鎗恐冝移在此器也帝甚有慙¶
色(南齊/書)頴胄字雲長¶
為戲詩梁褚緭同陳伯之降魏魏人欲用之魏元㑹緭¶
戲為詩曰㡌上着籠冠袴上着朱衣不知是今是不知¶
<pb:KR3k0049_WYG_004-33a>¶
非昔非魏人怒出為始平太守日日行獵墮馬而死(南/史)¶
却鬼丸梁武帝正月賜羣臣却鬼丸(海録/碎事)¶
放囚張華原為兖州刺史獄有繫囚謂之曰三元之始¶
念卿幽閉今給假五日足得展謁親親期盡當還也囚¶
果應期而至(北齊/書)¶
夢鍾馗明皇開元講武驪山翠華還宫上不恱因痁疾¶
作晝夢一小鬼衣絳犢鼻跌一足履一足腰懸一履搢¶
一筠扇盗太真繡香囊及上玉笛繞殿奔戲上前上叱¶
<pb:KR3k0049_WYG_004-33b>¶
問之小鬼奏曰臣乃虚耗也上曰未聞虚耗之名小鬼¶
奏曰虚者望空虚中盗人物如戲耗即耗人家喜事成¶
憂上怒欲呼武士俄見一大鬼頂破㡌衣藍袍繫角𢃄¶
靸朝靴徑捉小鬼先刳其目然後劈而啖之上問大者¶
爾何人也奏云臣終南山進士鍾馗也因武徳中應舉¶
不㨗羞歸故里觸殿階而死是時奉㫖賜緑袍以葬之¶
感恩發誓與我王除天下虚耗妖孽之事言訖夢覺痁¶
疾頓瘳乃詔畫工吳道子曰試與朕如夢圗之道子奉¶
<pb:KR3k0049_WYG_004-34a>¶
㫖恍若有覩立筆成圖進呈上視久之撫几曰是卿與¶
朕同夢耳賜與百金(唐逸/史)¶
𫝊坐酒唐長安市里風俗每至嵗元日已後遞作飲食¶
相邀迎號為傳坐(𡨕報/記)¶
獻夀禮部郎中元正一日陳設于太極殿皇帝衮冕臨¶
軒展宫縣之樂陳歴代寳玉與輅備黄麾仗二王後百¶
官朝集使皇親諸王並朝服陪位皇太子獻夀㳄上公¶
次中書令奏諸州表黄門侍郎奏祥瑞户部尚書奏諸¶
<pb:KR3k0049_WYG_004-34b>¶
州貢獻禮部尚書奏諸蕃貢獻太史令奏雲物侍中奏¶
禮畢然後中書令又與供奉官獻夀殿上皆呼萬嵗(六/典)¶
御樓御殿元日御樓御殿發號施令慶賜遂行(輦下嵗/時記)¶
火城宰相禮絶班行元日百官已集而宰相方至珂傘¶
列燭多至數百炬謂之火城(國史/補)¶
貢筐栁冕徳宗時為福建觀察使上表乞朝覲曰夫朝¶
㑹禮之本也聖唐稽古天下朝績三考一見皆以十月¶
上計亰師十一月禮見㑹尚書省應考績事元日陳貢¶
<pb:KR3k0049_WYG_004-35a>¶
棐集於考堂唱其考第進賢以興善簡不肖以黜惡自¶
安史亂常始有不朝戎臣恃險或不悔過鄉國人情之¶
不忘也闕庭臣子所戀也朝覲國家大禮也三者臣之¶
大願臣思一入覲率先天下使朝覲之禮廢而復舉(唐/書)¶
歸寜李晟治家以嚴正嵗崔氏女歸寜讓曰爾有家而¶
姑在堂婦當治酒食且以待賔客即卻之不得進(唐/書)¶
大饗含元宣帝元日大饗含元殿盧鈞年八十升降如¶
儀音吐鴻暢舉朝咨歎(唐/書)時大中十一年也次年元日¶
<pb:KR3k0049_WYG_004-35b>¶
受朝栁公權年亦八十復為百官首殿庭&KR1509;逺力已綿¶
憊稱賀後誤上尊號被彈罸一季俸料七十致仕舊典¶
也老而受辱人多惜之(東觀/奏記)¶
敷于散劉謂者見鬼以正旦至市見一書生入市衆鬼¶
悉避劉謂謂書生曰子有何術以至於此書生云我本¶
無術出之日家師以一丸藥絳囊褁之令以繋臂防惡¶
氣耳於是劉就書生借此藥至所見鬼處諸鬼悉走所¶
以世俗行之(天醫/方序)¶
<pb:KR3k0049_WYG_004-36a>¶
五薫周處風土記月正元日五薫錬形注五辛所以發¶
五藏氣五辛即大蒜小蒜韭菜雲臺胡荽是也莊子云¶
正月飲酒茹葱以通五藏也食醫心鏡曰食五辛以辟¶
厲氣¶
練形周處風土記云正旦當吞生雞子一枚謂之練形¶
葛洪練化篇云正月吞雞子赤豆各七枚辟瘟氣張仲¶
景方云嵗有惡氣中人不幸便死取大豆二十七枚雞¶
子白麻并酒吞之荆楚嵗時記云梁有天下不食葷荆¶
<pb:KR3k0049_WYG_004-36b>¶
自此不復食雞子以從常則¶
進椒栢酒董勛云嵗首酌椒酒而飲之以椒性芬香又¶
中為藥故此日椒花以貢尊者崔寔四民月令曰元日¶
進椒栢酒椒是玉衡星精服之令人身輕能老栢是仙¶
藥成公子安椒花銘云肇惟嵗首用正元日厥味惟珍¶
蠲除百疾¶
服桃湯荆楚嵗時記曰元日服桃湯典術曰桃者五行¶
之精厭伏邪氣制百鬼¶
<pb:KR3k0049_WYG_004-37a>¶
五木湯雜脩養書曰正月一日取五木煑作湯以浴令¶
人至老鬚髪黒案道家謂青木香為五木香亦云五木¶
道家多以此浴是其義也¶
膠牙餳元日食膠牙&KR0307;取膠固之義(荆楚嵗/時記)¶
折七松董勛荅問嵗首折松枝男七女二以為藥飲之¶
决八風魏占候正月旦決八風風從南來大旱西南小¶
旱西方有兵西北豆成北方中嵗東北為上嵗東方大¶
水東南疾疫嵗惡八風常與其對課多勝少久勝亟疾¶
<pb:KR3k0049_WYG_004-37b>¶
勝徐(漢天/文志)¶
仙木玉燭寳典曰元日造桃板著户謂之仙木像鬰壘¶
山桃樹百鬼畏之山海經曰東海度朔山有大桃樹蟠¶
屈三千其卑枝向東北曰鬼門萬鬼出入也有二神一¶
曰神荼一曰鬰儡主閲領衆鬼之惡害人者執以葦索¶
而用食虎於是黄帝法而象之歐除畢因立桃梗於門¶
户上畫神荼鬰儡持葦索以禦凶鬼畫虎于門當食鬼¶
也風俗通曰黄帝上古時有神荼鬰壘昆弟二人性能¶
<pb:KR3k0049_WYG_004-38a>¶
執鬼括地圖曰桃都山有大桃樹盤屈三千里上有金¶
雞日照則鳴下有二神一曰神一曰鬰並執葦索以伺¶
不祥之鬼得則殺之後漢注桃梗梗者更也嵗終更始¶
受介祉也虎者陽物百獸之長能擊摰性食魑魅者也¶
東都賦云度朔作梗守以鬰壘神荼副焉對操索葦目¶
察區陬司執遺鬼京室密清罔有不韙¶
屠蘇嵗華紀麗屠蘇乃草菴之名昔有人居草菴之中¶
每嵗除夕遺里閭藥一貼令囊浸井中至元日取水置¶
<pb:KR3k0049_WYG_004-38b>¶
酒尊召合家飲之不病瘟疫今人得其方而不識其名¶
但曰屠蘇而已四時纂要云屠蘇孫思邈庵名一云屠¶
割也蘇腐也¶
飲從小起四民月令云正旦進酒次第當從小起以年¶
少者起先晉海西令問董勛曰俗人正日飲酒先飲小¶
者何也勛曰俗云小者得嵗先酒賀之老者失嵗故後¶
飲酒唐劉夢得白樂天元日舉酒賦詩劉云與君同甲¶
子嵗酒讓先杯白云與君同甲子嵗酒合誰先白又有¶
<pb:KR3k0049_WYG_004-39a>¶
嵗假内命酒一篇云嵗酒先拈辭不得被君推作少年¶
人顧况云不覺老將春共至更悲携手幾人全還丹寂¶
寞羞明鏡手把屠蘇讓少年裴夷直云自知年幾偏應¶
少先把屠蘇不讓春倘過數年逄此日還應惆悵羨他¶
人成文幹云戴星先捧祝堯觴鏡裏堪驚兩鬢霜好是¶
燈前偷失笑屠蘇應不得先嘗方干云&KR0138;酌屠蘇定年¶
齒坐中皆笑鬂毛斑¶
厭不祥正旦五更人整衣冠於家庭中爆竹貼畫鷄子¶
<pb:KR3k0049_WYG_004-39b>¶
或鏤五色土於户上厭不祥也(易通/卦驗)¶
松栢頌風俗記正旦楚人上松栢頌周庾信有栢葉銘¶
信正旦蒙趙王詩酒詩正朝辟惡酒新年長命杯栢葉¶
隨銘至椒花逐頌來¶
首祚王羲之月儀書云日徃月來元正首祚太簇告辰¶
微陽始布罄無不冝和神養素¶
分朋卜嵗西域寜逺每元日王及首領判二朋朋出一¶
人被甲鬭衆以瓦石相之有死者止以卜嵗善惡¶
<pb:KR3k0049_WYG_004-40a>¶
拜日新羅俗以元日拜日月神(唐/書)¶
雲開節岳州自元正獻嵗鄰里以飲宴相慶至十二日¶
罷謂其日為雲開節(岳陽風/土記)¶
立春顓帝以孟春正月為元其時正月朔旦立春五星¶
㑹于天厯營室也&KR1413;凍始泮蟄蟲始發雞始三號天曰¶
作時地曰作昌人曰作樂鳥獸萬物莫不應和故顓帝¶
聖人為厯宗也(晉律厯志/魏董巴議)¶
旋璣正月上日受終于文祖在旋璣玉衡以齊七政旋¶
<pb:KR3k0049_WYG_004-40b>¶
璣者何也傳曰旋者還也璣者幾也微也其變幾微而¶
所動者大謂之旋璣是故旋璣謂之北極受謂舜也上¶
日元日也(尚書/大傳)¶
九醖漢制宗廟八月飲酎用九醖太牢皇帝侍祠以正¶
月旦作酒八月成名曰酎一曰九醖一名醇酎(西京/雜記)¶
九賔樂正旦天子行陽徳殿作九賔樂舍利從東來戲¶
於庭入殿前激水化成比目魚跳躍潄水作霧化成黄¶
龍髙八十丈出水戲於庭以兩大絲纒繫兩頭中間相¶
<pb:KR3k0049_WYG_004-41a>¶
去數丈兩娼女對舞行於繩上道逄功肩不傾又踏蹁¶
屈身藏形於斗中鐘磬並唱樂畢作魚龍曼延黄吹三¶
匝(漢官/典職)¶
　　人日¶
七日為人晉議即董勛荅問禮俗云正月一日為鷄二¶
日為猪三日為羊四日為狗五日為牛六日為馬七日¶
為人正旦畫鷄於門七日帖人於帳今一日不殺鷄二¶
日不殺狗三日不殺羊四日不殺猪五日不殺牛六日¶
<pb:KR3k0049_WYG_004-41b>¶
不殺馬七日不行刑於此日向晨至門前呼牛羊雜畜¶
令來乃置粟豆於灰撒之宅内云以招牛馬按一説云¶
天地初開以一日作鷄七日作人也(御/覽)¶
剪綵荆楚嵗時記曰正月七日為人日以七種菜為羮¶
剪綵為人或鏤金箔帖屏風上亦戴之頭鬢董勛問禮¶
俗云人入新年形容從新改舊也¶
陟安人魏東平王翕七日登夀張縣安民山鑿山頂為¶
㑹望處刻銘於壁文字猶在銘云正月七日厥日為人¶
<pb:KR3k0049_WYG_004-42a>¶
䇿我良駟陟彼安仁(郭縁生/述征記)¶
造華勝賈充李夫人典戒曰人日造華勝相遺像瑞圖¶
全勝之形又像西王母戴勝也李啇隠詩鏤金作勝𫝊¶
荆俗剪綵為人起晉風¶
登剡西晉李充正月七日登剡西寺詩曰命駕升西山¶
寓目晀原疇¶
登髙晉代桓温參軍張望亦有正月七日登髙詩¶
梅花粧宋書曰武帝女夀陽公主人日卧於含章殿簷¶
<pb:KR3k0049_WYG_004-42b>¶
下梅花落公主額上成五出花拂之不去皇后留之看¶
得幾時經三日洗之乃落宫女竒其異競效之今梅花¶
粧是也(金陵/志)¶
登雲龍魏孝静常以人日登雲龍門崔瞻與其父㥄俱¶
侍宴為詩詔問邢邵等曰今贍此詩何如其父咸曰㥄¶
愽雅張麗贍氣調清新並詩人之冠冕宴罷咸共嗟賞¶
之云今日之宴併為崔瞻父子(北/史)¶
問故事魏帝宴百僚問何故名人日皆莫能知其故魏¶
<pb:KR3k0049_WYG_004-43a>¶
收對曰晉議郎董勛云正月一日為鷄(云云闕/)¶
邢邵亦在側亦甚恧焉(北/史)談藪曰北齊髙祖七日升髙¶
宴羣臣魏收(云云/)¶
上人勝劉臻妻陳氏進見儀曰正月七日上人勝於人¶
思歸詩薛道衡聘陳為人日詩云入春纔七日離家已¶
二年南人嗤之曰是底言誰謂此虜解作詩及云人歸¶
落鴈後思發在花前乃喜曰名下固無虚士(隋唐/嘉話)¶
朝謁鄭公嘗出行以正月七日謁見太宗太宗劳之曰¶
<pb:KR3k0049_WYG_004-43b>¶
卿今日至可謂人日矣¶
煎餅膳部有節日食料謂正月七日煎餅(唐六/典)¶
清暉閣中宗景龍三年正月七日上御清暉閣登髙遇¶
雪因賜金綵人勝令學士賦詩是日甚歡宗楚客詩云¶
&KR0444;窕神仙閣参差雲漢間九重中禁啓七夕早春還太¶
液天為水蓬萊雪作山今朝上林樹無䖏不堪攀劉憲¶
詩風尋歌曲颺雪向舞行縈趙彦昭詩庭樹千花發蓂¶
階七葉新李嶠詩三陽偏勝節七日最靈辰行慶傳芳¶
<pb:KR3k0049_WYG_004-44a>¶
蟻升髙綴綵人又七言詩千鐘聖酒御筵披六出羣英¶
亂繞枝即此神仙對&KR0806;圃何煩轍迹向瑶池(景龍文/舘記)¶
大明殿景龍四年七月宴大明殿賜王公以下綵鏤人¶
勝又觀打毬李又應制詩鐡鳯曽騫摇瑞雪銅烏細轉¶
入祥風馬懐素詩三陽候節金為勝百福延祥玉作盃¶
李嶠詩桂吐半輪迎此夜蓂開七葉應今朝蘇頲詩七¶
葉仙蓂承月吐千株玉栁拂煙開初年競帖宜春勝長¶
命先浮獻夀杯崔日用詩曲江苔色&KR1413;前液上苑梅花¶
<pb:KR3k0049_WYG_004-44b>¶
雪裏嬌韋元且詩青韶既肇人為日綺勝初成目作人¶
武平一打毬詩令節重遨遊分鑣戲彩毬&KR0406;驔迴上苑¶
蹀躞繞通溝影就紅塵没光随赭汗流賞䦨清景暮歌¶
舞樂時休¶
踏磧䕫州人重諸葛武侯以人日傾城出八陣磧上謂¶
之踏磧婦人拾小石之可穿者貫以綵索係于釵頭以¶
為一嵗之祥府師宴於磧上(圖/經)¶
脩油卜故事蜀嘉定金燈山有淵每嵗人日郡守于此¶
<pb:KR3k0049_WYG_004-45a>¶
脩油卜故事謂以油灑水面觀其紋驗一嵗之豐歉¶
祈蠶渠有樂山正月七日邑人鼓吹酒食娯樂於此以¶
祈蠶事(宕渠/事)¶
隂晴占東方朔占書云嵗後八日一日為鷄七日為¶
人八日為穀其日晴主所生之物育隂則灾¶
奪賜花正月八日立春内出綵花賜近臣武平一應制¶
云鑾輅青旂下帝臺東郊上苑望春來黄鶯未解林間¶
囀紅蘂先從殿裏開畫閣條風初變栁銀塘曲水半含¶
<pb:KR3k0049_WYG_004-45b>¶
苔欣逄睿藻光韶律更促霞觴畏景催是日中宗手勅¶
批云平一年雖㝡少文甚驚新悦紅蘂之先開訝黄鶯¶
之未囀循還吟咀賞嘆兼懐今更賜花一枝以彰其美¶
所賜學士花並令挿在頭上後所賜者平一左右交挿¶
因舞踏拜謝時崔日用乘酣飲欲奪平一所賜花上於¶
簾下見之謂平一曰日用何為奪卿花平一跪奏曰讀¶
書萬巻從日用滿口虚張賜花一枝學平一終身不獲¶
上及侍臣大笑因更賜酒一杯當時嘆美(景龍文/舘記)¶
<pb:KR3k0049_WYG_004-46a>¶
　　上元¶
上元正月十五日為上元(白/帖)¶
膏粥祠門玉燭寳典曰正月十五日作膏粥以祠門戸¶
荆楚嵗時記曰今州里風俗望日祭門先以楊栁挿門¶
隨楊枝所指仍以酒脯飲食及豆粥挿箸而祭之¶
祀太一漢家祀太一以昏時杞到明(史記/樂書)今人正月望¶
日夜遊觀燈是其遺事¶
漁陽掺檛禰衡被魏武謫為鼓吏正月半試鼓衡揚枹¶
<pb:KR3k0049_WYG_004-46b>¶
為漁陽掺檛淵淵有金石聲四坐為之改容孔融曰禰¶
衡罪同胥靡不能發明王之夢(世/説)¶
祭蠶神呉縣張成夜起忽見一婦人立於宅上南角舉¶
手招成成即就之婦人曰此地是君家蠶室我即是此¶
地之神明年正月半宜作白粥泛膏於上祭我也必當¶
令君蠶桑百倍言訖而去絶失所在成如言作膏粥自¶
此後大得蠶今正月半作白膏粥自此始也(齊諧/記)一云¶
正月半有神降陳氏之宅云是蠶神¶
<pb:KR3k0049_WYG_004-47a>¶
登髙正月十五日有登髙之㑹(石虎鄴/中記)¶
召元胄隋文帝嘗於正月十五日與近臣登髙時元胄¶
不在上即令馳召之胄見上謂曰公與外人登髙未若¶
就朕也賜宴極歡(隋/書)¶
角扺戲隋時都邑百姓毎至正月十五日為角抵之戲¶
遞相誇競至於糜費財力栁彧上奏曰近代以來京邑¶
及外州每以正月望夜充街塞陌聚戲朋遊鳴鼓聒天¶
燎炬照地倡優雜技詭狀異形内外共觀曽不相避髙¶
<pb:KR3k0049_WYG_004-47b>¶
棚跨路廣幕陵雲&KR1404;服靚粧車馬嗔噎肴醑肆陳絲竹¶
䌓㑹竭貲破産競此一時浸以成俗實損于民請頒行¶
天下併即禁斷詔可其奏¶
賣半照陳太子舍人徐徳言之妻後主叔寳之妹封樂¶
昌公主才色冠絶時陳政方亂徳言知不相保謂其妻¶
曰以君之才容國亡必入權豪之家斯永絶矣儻情縁¶
未斷猶冀相見冝有以信之乃破一照人執其半約曰¶
他日必以正月望日賣於都市我當在即以是日訪之¶
<pb:KR3k0049_WYG_004-48a>¶
及陳亡其妻果入越公楊素之家寵嬖殊厚徳言流離¶
辛苦僅能至京遂以正月望日訪都市先有蒼頭賣半¶
照者大髙其價人皆笑之徳言直引至其居備食具言¶
其故出半照以合之仍題詩曰照與人俱去照歸人不¶
歸無復嫦娥影空留明月輝陳氏得詩涕泣不食素知¶
之愴然改容即召徳言還其妻仍厚遺之聞者無不感¶
歎仍與徳言陳氏偕飲令陳氏為詩曰今日何遷次新¶
官對舊官笑啼俱不敢方驗作人難遂與徳言歸江南¶
<pb:KR3k0049_WYG_004-48b>¶
竟以終老(本事/詩)¶
金吾禁夜西都京城街衢有金吾曉暝傳呼以禁夜行¶
惟正月十五日夜勅許金吾弛禁前後各一日(韋述西/都雜記)¶
士女夜遊唐朝正月十五夜許三夜夜行其寺觀街巷¶
燈明若晝山棚髙百餘尺神龍以後復加嚴餙士女無¶
不夜遊車馬塞路有足不躡地浮行數十步者(雍洛靈/異小録)¶
微服過市景龍四年上元夜中宗與韋后微服過市彷¶
徉縱觀因幸中書令蕭至忠之弟是夜放宫女數千人¶
<pb:KR3k0049_WYG_004-49a>¶
看燈因此多有亡逸者丁卯夜又微行看燈幸韋安石¶
長寜公主弟(唐/書)韋安石為侍中中宗與韋后以正月望¶
夜幸其弟賚賜不貲　按此一事而紀傳不同¶
御輪睿宗先天二年正月十五日十六十七夜於京安¶
福門外作燈輪髙二十丈衣以錦綺飾以金銀燃五萬¶
盞燈望之如花樹宫女千數衣羅綺曳錦繡耀珠翠施¶
香粉一花冠一巾帨皆至萬錢裝束一妓女皆至三百¶
貫鈔簡長安萬年少女婦千餘人衣服花釵婢子亦稱¶
<pb:KR3k0049_WYG_004-49b>¶
是於燈輪下踏歌三日夜歡樂之極未始有之(朝野/僉載)¶
御延喜睿宗好樂聴之忘倦𤣥宗又善音律先天二年¶
正月望胡僧婆陁請夜開門燃千百燈睿宗御延喜門¶
觀樂凡經四日嚴挺之上䟽曰誰何驚夜伐鼓通晨以¶
備非常存之善教今陛下不深惟戒慎輕違動息重門¶
弛禁巨猾多徒倘有躍馬奔車流言駭呌一塵聴覽有¶
累宸衷臣以為不可也(舊唐/本傳)¶
出宫女歌舞先天初上御安福門觀燈太常作歌樂出¶
<pb:KR3k0049_WYG_004-50a>¶
宫女歌舞朝士能文者為踏歌聲調入雲(唐輦下/嵗時記)¶
李謩偷曲明皇幸上陽宫夜新畨一曲明夕正月十五¶
日潛遊忽聞酒樓上有笛奏前夕所畨曲大駭之密捕¶
笛者詰之自云其夕於天津橋上翫月聞宫中奏曲愛¶
其聲遂以𤓰畫譜記之即長安少年李謩也元稹連昌¶
宫詞云李謩擫笛傍宫墻偷得新畨數聲曲(連昌/詞注)¶
建燈樓上在東都遇正月望夜移仗上陽宫大陳燈影¶
設庭燎自禁中至於殿庭皆設蠟炬連屬不絶時有方¶
<pb:KR3k0049_WYG_004-50b>¶
都匠毛順巧思結創繒綵為燈樓二十間髙一百五十¶
尺懸珠玉金銀微風一至鏘然成韻其燈為龍鳯虎豹¶
之狀(明皇/雜録)¶
造麺蠒都下上元日造麵蠒以官位帖字卜官位髙下¶
或賭筵宴以為戲笑(天寳/遺事)嵗時雜記云麵蠒以肉或素¶
餡其實厚皮饅頭也¶
諌遊上在驪山華清宫值元夜欲出遊陳𤣥禮奏曰宫¶
外曠野須有預備必欲夜㳺願歸城闕上不能奪(南部/新書)¶
<pb:KR3k0049_WYG_004-51a>¶
遊廣陵開元十八年正月望夕帝謂葉仙師曰四方之¶
盛陳乎此夕何處極麗對曰天下無踰於廣陵帝曰何¶
術一觀之師曰侍御皆可俄而虹橋起於殿前板閣架¶
虚欄楯若畫師奏橋成但無迴顧於是帝步而上太真¶
髙力士及樂官數十人從行步步漸髙直造雲中俄頃¶
已到廣陵寺觀陳設之盛燈火之光照灼基殿士女華¶
麗皆仰望曰仙人現於五色雲中帝大恱師曰請勅伶¶
官奏霓裳羽衣一曲後可驗矣後數旬廣陵奏曰正月¶
<pb:KR3k0049_WYG_004-51b>¶
十五二更仙人乘綵雲自西來臨孝感寺髙數十丈又¶
奏霓裳羽衣一曲終西去初元朝禮之晨而慶雲現小¶
臣踐脩之地而仙樂陳上覽表大悅方信仙師之不妄¶
也(幽恠/録)上與葉師善㳺西凉州(明皇/雜録)¶
百枝燈樹韓國夫人置百枝燈樹髙八十丈竪之高山¶
上元夜㸃之百里皆見光明奪月色也(天寳/遺事)¶
千炬燭圍楊國忠子弟每至上元夜各有千炬紅燭圍¶
於左右¶
<pb:KR3k0049_WYG_004-52a>¶
五宅夜遊天寳十載上元節楊氏五宅夜遊遂與廣寜¶
公主騎從争西市門楊氏奴揮鞭誤及公主衣公主墮¶
馬駙馬程昌裔扶公主因及數檛公主泣奏之上令决¶
殺楊家奴一人昌裔停官不許朝謁於是楊家轉横出¶
入禁門不問京師長吏為之側目故當時謠曰男不封¶
侯女作妃君看女却是門楣(太真/外傳)¶
燃燈奏樂穆宗皇后蕭氏文宗立上尊號皇太后開成¶
三年正月望夜於咸泰殿陳燈燭奏仙韶樂三宫太后¶
<pb:KR3k0049_WYG_004-52b>¶
俱集奉觴獻夀如家人禮諸親王公主駙馬戚屬皆侍¶
宴(舊唐/書)¶
鶴林遊趙渭南嘏嘗家于浙西有美姬嘏甚溺惑洎計¶
偕以其母所阻遂不攜去㑹上元為鶴林之遊浙帥窺¶
之遂為其人奄有明年嘏及第因以一絶箴之曰寂寞¶
堂前日又曛陽臺去作不歸雲當時聞說沙叱利今日¶
青娥屬使君浙帥不自安遣一介歸之於嘏嘏時方出¶
闗途次横水驛見兠舁人馬甚盛偶訊其左右對曰浙¶
<pb:KR3k0049_WYG_004-53a>¶
西尚書差送新及第趙先輩娘子入京&KR0078;在舁中亦認¶
嘏嘏下馬掲簾視之&KR0078;抱嘏慟哭而卒遂葬於横水之¶
陽(摭/言)¶
髙明世界陳犀罷司農少卿省女兄于姑蘇適上元夜¶
觀燈車馬喧騰目奪神醉嘆曰涉冰霜泛烟&KR1413;乍見此¶
髙明世界遂覺神明頓還舊觀(清異/録)¶
五夜元霄乾徳五年詔云朝廷無事區宇咸寜况年穀¶
屢豐宜士民之縱樂上元日更増十七十八兩夜(宋朝/類要)¶
<pb:KR3k0049_WYG_004-53b>¶
京師上元放燈三夕錢氏納土進錢買兩夜今十七十¶
八兩夜燈因錢氏而添也(江隣幾/雜記)¶
元宵破賊狄青宣撫廣西時儂智髙守崑崙闗青至賔¶
州值上元大張燈燭首夜享將佐次夜宴從軍官一鼓¶
青稱疾輙起令孫元規暫主席數使人勞座客至曉各¶
未敢退忽有馳報是夜三鼓青已奪崑崙矣(筆/談)¶
長燈書夜蔡君謨守福州上元日命民間一家㸃燈七¶
盞陳烈作大燈長丈餘大書云富家一盞燈太倉一粒¶
<pb:KR3k0049_WYG_004-54a>¶
粟貧家一盞燈父子相對哭風流太守知不知猶恨笙¶
歌無妙曲君謨見之還輿罷燈(晁民/客話)¶
迎紫姑正月十五日其夕則迎紫姑以卜劉敬叔異苑¶
云紫姑本人家妾為大婦所妬正月十五日感激而死¶
故後人作其形于厠間迎之卜祝云子胥不在(云是/其壻)曹¶
夫已行(云是/其姑)小姑可出平昌孟氏嘗以此日迎之穿屋¶
而去自爾厠中著以敗衣蓋為此也洞覽云是帝嚳氏¶
女將死云平生好樂至正月半可以衣見迎又其事也¶
<pb:KR3k0049_WYG_004-54b>¶
雜五行書云厠神名後帝異苑云陶侃如厠見人自云¶
後著單衣平上幘謂侃曰三年莫説説貴不可言將后¶
帝之靈慿紫姑而言矣俗云溷厠之間必須浄然後能¶
至紫姑(荆楚時/時記)異苑云世人以十五日迎紫姑於厠間¶
或猪欄邉迎之捉者覺重便是神來奠設酒果亦覺面¶
貌輝輝有色即跳躁不住能占衆事卜將來蠶桑又善¶
射鈎好即大躍惡則仰眠平昌孟氏恒不信躬試徃捉¶
便自躍穿屋頂而去永失所在也一曰世俗元日請戚¶
<pb:KR3k0049_WYG_004-55a>¶
姑之神蓋漢時戚夫人死于厠故凡請之者必詣其中¶
召之　唐紫姑神萊陽人也姓何氏名媚字器卿自幼¶
讀書辨利唐埀拱三年夀陽刺史李景納為妾妻妬殺¶
之於厠時正月十五日也後遂顯靈云(顯異/録)¶
擊毬淮南上元三夜燈火排户命河市壯女畫杖擊毬¶
至於捽髻毁膚破額流血者止之方罷(燕吳行/役記)¶
舎利放光摩喝陁國正月十五日僧徒俗衆雲集觀佛¶
舍利放光雨花(西域/記)¶
<pb:KR3k0049_WYG_004-55b>¶
三官朝天正一脩真指要云上元日天地水三官朝天¶
張靈源真人張元精真人飛昇之辰上元十天靈官神¶
仙兵馬與上聖髙真妙行真人同下降人間考定罪福¶
鶉火中古詩云是時鶉火中日月正相望鶉火中即正¶
月望也¶
貴戚𫝊柑上元夜登樓貴戚例有黄柑相遺謂之傳柑¶
預借元宵宣和五年令都城自臘月初一日放鰲山燈¶
至次年正月十五日夜謂之預賞元宵徽宗至日出觀¶
<pb:KR3k0049_WYG_004-56a>¶
之時有謔詞末句云奈吾皇不待元宵景色來到恐後¶
月隂晴未保(宣和/遺事)淳祐三年京尹趙節齋與竹請預放¶
元宵十二日十四日諸巷陌橋道皆編竹為張燈之計¶
臣僚劄子引此詞末二句為次年五月五日金入冦之¶
䜟十五日早晨遂盡折去(清夜/録)¶
馬上樂神龍之際京城正月望日盛飾燈影之㑹金吾¶
弛禁貴遊戚屬及下俚工賈無不夜遊車馬駢闐人不¶
得顧王主之宅馬上作樂以相誇競文士皆賦詩以紀¶
<pb:KR3k0049_WYG_004-56b>¶
其事惟蘇味道郭利貞崔液為絶唱利貞詩九陌連燈¶
影千門度月華傾城出寳騎四路轉香車爛熳惟愁曉¶
周旋不問家更逄清管發處處落梅花餘詩不載(唐新/語)¶
耗磨日正月十六日古謂之耗磨日張説耗日飲酒詩¶
耗磨𫝊兹日縱横道未宣但令不至醉翻是樂無為又¶
云上月今朝減流傳耗磨辰還將不事事同醉俗中人¶
此日謂之耗日官司不令開倉庫而已(槁齋/贅筆)¶
　　晦日¶
<pb:KR3k0049_WYG_004-57a>¶
提月公羊傳提月六鷁退飛過宋都提月者何僅逮是¶
月晦日也何休注提月邉也魯人語也在是月之幾盡¶
酺聚荆楚嵗時記元日至于月晦並為酺酒飲食士女¶
汎舟或臨水宴樂注每月皆有弦望晦朔以正月初年¶
時俗重之以為節¶
度厄元日至月晦人並為酺食度水士女悉湔裳酹酒¶
置水湄以為度厄今世人惟晦日臨河解除婦人或湔¶
裙(玉燭/寳典)¶
<pb:KR3k0049_WYG_004-57b>¶
送窮鬼髙陽氏子瘦約好衣弊食糜正月晦日巷死世¶
作糜弃破衣是日祀於巷曰送窮鬼(嵗時/記)¶
汛舟北齊正月晦日中書舍人奏袚除汎舟則皇帝乘¶
輿鼓吹至行殿升御座乘版輿以與王公登舟置酒非¶
與汎者坐于便幕(隋禮/志)魏收汎舟應詔詩裊裊春枝弱¶
闗闗新鳥呼棹唱忽逶迤菱歌時顧慕睿賞芳月色宴¶
言忘日暮游豫慰人心照臨匡國步¶
晦朝朔夕若合於子正則晦日之朝猶朔日之夕也是¶
<pb:KR3k0049_WYG_004-58a>¶
以月或多見之矣(厯/志)¶
節日食料膳部有節日食料注晦日膏糜(六/典)¶
昆明池賦詩中宗正月晦日幸昆明池賦詩羣臣應制¶
百餘篇帳殿前結綵樓命昭容選一首為新翻御製曲¶
從臣悉集其下湏&KR0119;紙落如飛各認其名而懐之既退¶
唯沈宋二詩不下又移時一紙飛墜競取而觀乃沈詩¶
也及聞其評曰二詩工力悉敵沈詩落句云微臣彫朽¶
質羞覩豫章才蓋詞氣已竭宋詩云不愁明月盡自有¶
<pb:KR3k0049_WYG_004-58b>¶
夜珠來猶涉健舉沈乃伏不敢復争宋之詩詩曰春豫¶
靈池近滄波帳殿開舟凌石鯨動槎拂斗牛回節晦蓂¶
全落春遲栁暗催象溟看浴景焼刼辨沉灰鎬飲周文¶
樂汾歌漢武才不愁明月盡自有夜珠來沈佺期詩法¶
駕乘春轉神池象漢迴雙星移舊石孤月隠殘灰戰鷁¶
逄時去恩魚望幸來岸花緹騎遶隄栁幔城開思逸横¶
汾唱流觀宴鎬杯微臣凋朽質羞覩豫章材(景龍文/舘記)¶
滻水賦詩景龍四年正月二十八日晦上幸滻水宗楚¶
<pb:KR3k0049_WYG_004-59a>¶
客應制詩御輦出明光乘流泛羽觴鄭愔詩素滻接宸¶
居青門盛袚除摘蘭喧鳳野浮藻溢龍渠¶
選地近賞貞元四年九月二日勅今方隅無事烝庶小¶
康其正月晦日三月三日九月九日宜任文武百僚選¶
勝地追賞為樂仍各賜錢以充宴㑹(舊唐/書)¶
窮九池陽風俗以正月二十九日為窮九掃除屋室塵¶
穢投之水中謂之送窮¶
　　　中和節　二月一日為正節(道/經)¶
<pb:KR3k0049_WYG_004-59b>¶
中和節二月一日為中和徳宗方置此節(唐輦下/嵗時記)¶
令節徳宗以前世上已九日皆大宴集而寒食多與上¶
已同時欲以二月名節自我為古若何而可李泌請廢¶
正月晦以二月朔為中和節因賜大臣戚里尺謂之裁¶
度民間以青囊盛百穀𤓰果種相問遺號為獻生子里¶
閭釀宜春酒以祭勾芒神祈豐年百官進農書以示務¶
本帝悦乃著令與上已九日為三令節中外皆賜緡錢¶
燕㑹¶
<pb:KR3k0049_WYG_004-60a>¶
代晦貞元五年正月十一日詔四序嘉辰歴代増置漢¶
宗上已晉紀重陽或説禳除雖因舊俗與衆宴樂誠洽¶
當時朕以春方發生候維仲月勾萌畢達天地同和俾¶
其昭蘇冝均暢茂自今以後二月一日為中和節内外¶
官司並休假一日先勅百寮以三令節集㑹今宜以中¶
和節代晦日(舊唐/書)¶
進農書其月二十八日中書侍郎李泌奏伏以仲春初¶
吉制嘉節以徴之更晦日於徃月之中揆明辰於來月¶
<pb:KR3k0049_WYG_004-60b>¶
之始請令文武百辟以是日進農書司農獻穜稑之種¶
王公戚里上春服士庶以刀尺相遺村社作中和酒祭¶
勾芒神聚㑹宴樂名為饗勾芒以祈年穀仍望各下州¶
府所在頒行從之¶
獻黍貞元六年上以中和節宴百僚於曲江亭上賦詩¶
七韻賜之百官皆和焉是日百僚進兆人本業三卷司¶
農獻黍粟各一斗　吕渭和皇心不向晦改節號中和¶
賜詩中和節徳宗製詩朝臣奉和詔寫本賜戴叔倫於¶
<pb:KR3k0049_WYG_004-61a>¶
容州天下美之中和變梅栁萬彚生春光中和紀月令¶
芳與天地長耽樂豈不尚懿兹特景良庶遂亭育恩同¶
致寰海康君臣永終始交泰符隂陽曲沼水新碧華池¶
桃稍芳勝賞信多歡戒之在無荒(廣卓/異記)¶
節序白居易中和節頌序于時數惟上元嵗惟仲春乃¶
命初吉肇為中和中者揆三陽之中和者酌仁氣之和¶
于是以九八節七六氣排重陽而為上已煦元氣于厚¶
壤則齒蟄蘇而勾萌達噫和氣于窮荒則桀驁化而獷¶
<pb:KR3k0049_WYG_004-61b>¶
俗淳(長慶/集)¶
節頌天命神聖為天下君纂承九葉照臨八方齷齪唐¶
虞趢趗羲皇乃紀良辰號為中和和維大和中維大中¶
以暢中氣以播和風芽芽昆蟲昭蘇有融如幹元化如¶
運神功¶
拾菜二月二日曲江拾菜遊觀甚盛(秦中/記)¶
賜尺中尚書令每年二月二日進鏤牙尺及木畫紫檀¶
尺(六典/注)¶
<pb:KR3k0049_WYG_004-62a>¶
賜尺是日賜紅牙銀寸尺各一白居易狀當晝夜平分¶
之時頒度量合同之令¶
乞隣秦人得本家婢生一子惡之乞與隣家隣家大富¶
貴本家貧後以二月二日取歸後復富隣家貧(雲嶠/類要)¶
踏青節蜀中風俗舊以二月二日為踏青節(社氏壺/中贅録)¶
芳春節二月八日為芳春節(道/經)¶
二月望日蜀人二月望日鬻蠶器於市因作樂縱觀謂¶
之蠶市¶
<pb:KR3k0049_WYG_004-62b>¶
花朝二月十五日為花朝(提要/録)風土記云浙間風俗言¶
春序正中百花競放乃遊賞之時花朝月夕世所常言¶
宋條制守土官于花朝日出郊勸農¶
撲蝶㑹東京二月十五日為撲蝶㑹¶
　　社¶
土地之主社土地之主也土地闊不可盡祭故封土為¶
社而祀之以報功也(孝經/緯)¶
元日命社月令二月之節安萌芽擇元日命民社注為¶
<pb:KR3k0049_WYG_004-63a>¶
祀社稷也春事興故祈農祥元日近春分前後戊日元¶
吉也髙誘吕氏春秋注元善也日從甲至癸也社祭后¶
土所以為民祈穀也嫌日有從否重農事故卜擇之¶
五戊為社厯官以立春後五戊為社¶
配食禮記及國語云共工氏之子曰句龍為后土官能¶
平九土故祀以為社烈山氏之子曰柱能植百穀䟽自¶
夏以上祀以為稷至殷以柱久逺而堯時棄為后稷亦¶
植百穀故廢柱祀棄為稷鄭𤣥云古者官有大功則配¶
<pb:KR3k0049_WYG_004-63b>¶
食其神故勾龍配食於社棄配食於稷(漢/書)¶
立社王為羣姓立社曰太社王自為立社曰王社諸侯¶
為百姓立社曰國社自為立社曰侯社大夫以下立社¶
曰置社¶
親地天子曰太社必受霜露風雨以達天地之氣也社¶
所以親地也地載萬物天埀象取財于地取法于天是¶
以尊天而親地教人美報焉家主中霤而國主社示本¶
也故言報本反始盧植曰諸王祭以&KR0095;地為本也中霤¶
<pb:KR3k0049_WYG_004-64a>¶
其神后土即句龍也既祀於社又祀中霤¶
求福王者諸侯所以立社稷者為萬人求福報功也人¶
非土不立非穀不生不可偏敬故立社稷而祭焉孝經¶
説曰社者土地之神稷者能生五穀之神孝經援神契¶
云稷乃原隰之中能穀五穀之祇今按本無正神人感¶
其功欲美報之因以稷名所以稷名神者五穀之長故¶
也(通/典)¶
春求秋報凡人非土不生非穀不食土穀不可偏祭故¶
<pb:KR3k0049_WYG_004-64b>¶
立社稷以主祀古先聖王法施於人則祀之故以勾龍¶
主社周棄主稷而配焉嵗凡再祭葢春求而秋報(隋/書)¶
枌榆漢髙帝初起禱豐枌榆社二年東擊項籍還入闗¶
因命縣為公社後四年天下定詔御史令豐謹理枌榆¶
社其後又令縣常以春三月及臘祠后稷以羊村人里¶
各自裁以祠(漢/書)枌榆郷名也¶
移社太上皇徙長安居深宫悽愴不樂髙祖問知其憶¶
平生少年屠沽之輩乃作新豐移諸故人實之太上乃¶
<pb:KR3k0049_WYG_004-65a>¶
悦髙祖少時常祭枌榆之社及移新豐亦還立焉髙帝¶
既作新豐并移舊社衢巷棟宇物色惟舊士女老幼相¶
攜路首各知其室放犬羊鷄鴨於通塗亦競識其家其¶
匠人胡寛所營也(西京/雜記)¶
分肉里中社平為宰分肉甚均里父老曰善陳孺子之¶
為宰平曰嗟乎使平得宰天下亦如此肉矣(漢/書)¶
罷社王脩年七嵗䘮母母以社日亡來年社隣里社脩¶
感念母哀甚隣里聞之為之罷社(魏/志)¶
<pb:KR3k0049_WYG_004-65b>¶
伐樹阮脩字宣子伐社樹有人止之宣子曰社而為樹¶
伐樹則社亡樹而為社伐樹則社移矣(世/説)¶
白蓮社逺法師結白蓮社以書召陶淵明淵明曰弟子¶
性嗜酒法師若許飲即徃矣逺因許之遂造焉因勉入¶
社淵明攅眉而去(廬阜/雜記)¶
社樹董龍盩厔人家貧與里人共祀社衆買牲牢龍撰¶
文以祭祭畢分胙久之衆不平逐出龍龍造泥飯以祭¶
祭畢泣于樹下將焚文有白鼠啣文入地穴掘之獲白¶
<pb:KR3k0049_WYG_004-66a>¶
金一斗龍不自私率衆首官縣令賢之奏聞旌表其閭¶
曰義夫里遂名董龍社樹(通志/圖經)¶
春秋二社張文琮出為建州刺史州尚淫祀不立社稷¶
文琮乃下教曰春秋二社本于農今此州廢不立尚何¶
觀於是始建祠場¶
治聾酒翰林學士月給内醖兵部李相濤好滑稽嘗因¶
春社寄七言詩云社翁今日没心情為乏治聾酒一瓶¶
惱亂玉堂將欲徧依稀巡到第三㕔俗𫝊社日酒喫治¶
<pb:KR3k0049_WYG_004-66b>¶
耳聾故兵部有是句兵部小字社翁(海録/碎事)¶
設黍李士謙字子約謐子也髫齔以孝聞伯父瑒稱為¶
吾家顔子刺史髙元海稱為菩薩李氏宗黨豪盛每春¶
秋二社必髙㑹極宴無不沈醉諠亂嘗集士謙所盛饌¶
盈前而先為設黍謂羣從曰孔子稱黍為五穀之長荀¶
卿亦云食先黍稷古人所尚寜可違乎少長肅然無敢¶
弛惰退而相謂曰既見君子方覺吾徒之不徳也(北/史)¶
開聦明社日小兒以葱係竹竿於忩中擉之曰開聦明¶
<pb:KR3k0049_WYG_004-67a>¶
或又加蒜欲能計筭也¶
社公雨社公社母不食舊水故社日必有雨謂之社翁¶
雨陸亀蒙詩云幾㸃社翁雨一畨花信風又云社雨報¶
年豐¶
社日霜江南人渭社日有霜必雨丙辰年社日䌓霜覆¶
瓦次日果大雨(莊助鷄/肋編)¶
停針線張藉呉越歌詞云庭前春鳥啄林聲紅夾羅&KR0237;¶
縫未成今朝社日停針線起向朱櫻樹下行今人家閨¶
<pb:KR3k0049_WYG_004-67b>¶
房遇春秋社日不作組紃謂之忌作(墨庒/謾録)¶
　　春分¶
司分𤣥鳥氏司分者也¶
青氣震東方也主春春分日青氣出直震此正氣也氣¶
出右物半死氣出左蛟龍出震氣不出則嵗中少雷萬¶
物不實人民疾熱(易通/卦驗)¶
春半一年分為四時時皆九十餘日春之半秋之半書¶
夜長短等晝夜中分百刻故春秋之半称春秋分¶
<pb:KR3k0049_WYG_004-68a>¶
中衡春分之日日在中衡斗指卯為春分(孝經/説)¶
明庶風明庶風春分至王者脩封疆理田疇(白虎/通)¶
春門説文云丣冒也二月萬物冒地而出象開門之形¶
故二月為天門又酉注云古文丣夘也夘為春門萬物¶
已出酉為秋門萬物已入一閉門象也¶
　　寒食¶
百五節去冬節一百五日即有疾風甚雨謂之寒食(荆/楚)¶
(嵗時/記)¶
<pb:KR3k0049_WYG_004-68b>¶
桐華清明之日桐不華嵗有大寒田鼠不化國多貪殘¶
虹不見婦人亂色戴勝不降桑政教不平(周書/時訓)¶
麥粥陸翽鄴中記曰寒食三日醴酪又煮粳米及麥為¶
酪𢷬杏仁煮作粥玉燭寳典曰今人悉為大麥粥研杏¶
仁為酪引&KR0307;沃之孫楚祭子推文云黍飯一盤醴酪二¶
盂是其事¶
鬭鷄玉燭寳典曰此節城市尤多鬭鷄(闕/)之戲左傳有¶
季郈鬭鷄其來逺矣古之豪家食稱畫鷄今代猶染藍¶
<pb:KR3k0049_WYG_004-69a>¶
茜雜色仍加雕鏤遞相餉遺或置盤俎管子曰彫(闕/)然¶
(闕/)之所以發積臧散萬物張衡南都賦曰春鷄夏筍秋¶
韭冬菁便是補益滋味其鬭夘則莫知所出董仲舒書¶
云心如宿夘為體内藏以據其剛髣髴鬭理也¶
禁火琴操曰晉文公與介子綏俱亡子綏割腕股以啖¶
文公文公復國子綏獨無所得子綏作龍蛇之歌而隠¶
文公求之不肯出乃燔左右木子綏抱木而死文公哀¶
之令人五月五日不得舉火又周舉魏武陸翽並云寒¶
<pb:KR3k0049_WYG_004-69b>¶
食㫁火起於子推琴操所云子綏綏即推也五月五日¶
與今有異皆因流俗所傳據左傳及史記並無介子推¶
被焚之事案周書司烜氏仲春以木鐸循火禁于國中¶
注云為季春將出火也今寒食准節氣是仲春之末清¶
明是三月之初然則禁火葢周之舊制(初學/記)太原舊俗¶
以介子推焚骸一月寒食莫敢烟㸑(汝南先/賢傳)並州俗冬¶
至後百五日為介子推㫁火冷食三日作乾粥是今之¶
糗也(陸翽/中記)¶
<pb:KR3k0049_WYG_004-70a>¶
龍忌後漢周舉遷並川刺史太原一郡舊俗以介子推¶
焚骸有龍忌之禁至其亡月咸言神靈不樂舉火由是¶
士民每冬中輒一月寒食莫敢烟㸑老小不堪嵗多死¶
者舉既到州乃作弔書以置子推之廟言盛冬去火殘¶
損民命非賢者之意以宣示愚民使還温食於是衆惑¶
稍解風俗頗革注云龍星木之位也春見東方心為大¶
火懼火之盛故為之禁火俗傳云子推以此日被火而¶
禁火¶
<pb:KR3k0049_WYG_004-70b>¶
絶火魏武帝明罰令曰聞太原上黨西河鴈門冬至後¶
百有五日皆絶火寒食云為介子推且北方極寒之地¶
老少幼弱將有不堪之患令例人不得寒食若犯者家¶
長半嵗刑主吏百日刑令長奪一月¶
雹異石勒時雹起西河界山歴太原樂平武鄉趙郡廣¶
平鉅鹿千餘里勒以問徐光光曰去年禁寒食介推帝¶
鄉之神也歴代所尊或者以為未宜替也縱不能令天¶
下同爾介山左右晉文之所封也宜任百姓奉之勒令¶
<pb:KR3k0049_WYG_004-71a>¶
定議有司奏以子推歴代攸尊請普復寒食韋謏曰按¶
春秋藏冰失道隂陽發洩為雹自子推以前雹者復何¶
所致子推賢者曷為暴害如此緜介之間奉之為允於¶
天下則不通矣勒從之(載/記)¶
拔河四年清明中宗幸棃園命侍臣為拔河之戲以大¶
麻絙兩頭繋十餘小索每索數人執之以挽力弱為輸¶
時七宰相二駙馬為東朋三相五將為西朋僕射韋巨¶
源少師唐休璟以年老隨絙而踣久不能起帝以為笑¶
<pb:KR3k0049_WYG_004-71b>¶
樂韋承慶應制詩舊火收槐燧餘寒入桂宫鶯啼正隠¶
葉鷄鬭始開籠(景龍文/舘記)¶
鬭鷄戲𤣥宗在藩邸時樂民間清明鬭鷄戲及即位治¶
鷄坊以賈昌為小兒長每至是日萬樂具舉昌導羣鷄¶
叙立于廣場勝負既决隨昌在行歸于鷄坊(東城老/父傳)¶
上墓明皇詔云寒食上墓禮經無文近代相承浸以成¶
俗編入五禮永為定式¶
半仙戲天寳宫中至寒食節競築鞦韆令宫嬪輩戲笑¶
<pb:KR3k0049_WYG_004-72a>¶
以為宴樂帝呼為半仙之戲都中士民因而呼之(天寳/遺事)¶
古今藝術圖云鞦韆北方山戎之戲以習輕趫者後中¶
國女子學之乃以綵繩懸木立架士女坐立其上推引¶
之謂之鞦韆或曰本山戎之戲自齊威公北伐山戎此¶
戲始𫝊中國一云作千秋字本出漢宫祝夀祠後世誤¶
倒讀為秋千耳　湼槃經謂之罥索¶
漢宫傳燭徳宗擇知制誥批云與韓翊時有同姓名者¶
遂具奏後批曰春城無處不飛花寒食東風御栁斜日¶
<pb:KR3k0049_WYG_004-72b>¶
暮漢宫𫝊蠟燭輕煙散入五侯家與此韓翊(本事/詩)¶
頒銀燭韋綬除宣察鄭處誨為判作謝新火狀節及桐¶
華恩頒銀燭綬削之曰非不巧但非大臣所宜言(孔/帖)¶
灑掃杜宣猷自閩中除宣城中官力也諸道每嵗進閹¶
人所謂私白者閩為首焉大閹以下桑梓多係于閩時¶
以為中官藪澤宣猷既至毎寒食節散遣將吏挈荷食¶
物祭諸閹塚墓所謂灑掃者也時號為敕使看墓(玉泉/子)¶
鑚火長安每嵗諸陵當以寒食薦錫粥鷄毬等又薦雷¶
<pb:KR3k0049_WYG_004-73a>¶
子車至清明尚食内園官小兒于殿前鑚火先得火者¶
進上賜絹三匹金椀一口都人並在延興門看内人出¶
城灑掃車馬喧閙新進士則于月燈閣置打毬之宴或¶
賜宰臣以下酴釄酒即重釀酒也(輦下嵗/時記)¶
繡草宣臺寒食日賜侍臣帖綵毬繡草宣臺(酉陽/雜俎)¶
獻毬中尚署寒食獻毬(百官/志)清明進新綵鷄子(唐/書)¶
不禁火淮南寒食風俗不禁火連夕燈火至曉(燕吳行/役記)¶
繩橛寒食節内僕司車與諸軍使為繩橛之戲合車轍¶
<pb:KR3k0049_WYG_004-73b>¶
道兩頭打大撅張繩橛上髙二尺許須𦂳榜定駕車盤¶
轉碾輪於繩上過不失者勝落輪繩下者輸皆裝飾車¶
牛賭物動以千計(秦京/雜記)¶
焚紙錢寒食野祭而焚紙錢則禮樂刑政幾何其不壊¶
矣(五代周本/紀後序)¶
寒食假五代王峻請用顔衍陳同代李穀范質為相論¶
請不已語漸不遜日亭午太祖未食峻争不已是日寒¶
食假太祖曰俟假開當為卿行¶
<pb:KR3k0049_WYG_004-74a>¶
莓母生宋徽宗在北作清明詩云莓母初生認禁煙無¶
家對景倍凄然帝城春色誰為主遙指鄉闗涕淚連莓¶
母草名北地寒食莓母生(尺㑹/録)¶
楊桐飯蜀人遇寒食日採楊桐葉染飯色青而有光食¶
之資陽氣謂之楊桐飯道家謂之青&KR0967;飯(鎻碎/録)¶
蹴鞠劉向别録曰蹴鞠黄帝所造本兵勢也或云起於¶
戰國案鞠與毬同古人蹋蹴以為戲¶
汛舟曲江江淮間寒食家家折栁插門¶
<pb:KR3k0049_WYG_004-74b>¶
汛舟曲江曲江池天祐初因大風雨波濤震盪累日不¶
止一日無故其水盡竭自後宫闕成荆棘矣今為耕民¶
畜作陂塘資澆溉之用每至清明節都人士女猶有汎¶
舟於其間者(南部/新書)¶
　　上已¶
桃花水韓詩曰溱與洧方渙渙兮惟士與女方秉蕳兮¶
薛君注云渙渙盛貌蕳蘭也謂當三月桃花水盛流之¶
時衆士與衆女方執蘭袚除耶惡鄭國之俗三月上已¶
<pb:KR3k0049_WYG_004-75a>¶
之辰此雨水之上招魂續魄除拂不祥故時人願與所¶
悦者俱徃觀之也¶
除沴周官曰女巫掌嵗時袚除釁沴鄭𤣥云如今三月¶
上已水上之類也¶
乘舟月令暮春天子始乘舟蔡邕章句云陽氣和暖鮪¶
魚時至將取以薦&KR0230;廟故因是乘舟禊於名川也論語¶
暮春浴乎沂自上及下古有此禮今三月上已袚於水¶
濵葢出此也邕之言然張衡南都賦袚於陽濵又是也¶
<pb:KR3k0049_WYG_004-75b>¶
禊是月上已官民皆絜於東流水上曰洗濯袚除去宿¶
垢疢為大絜絜者言陽氣布暢萬物訖出始絜之矣(後/漢)¶
(書/)注謂之禊也¶
張樂流水戚夫人侍兒賈佩蘭説戚夫人嘗以正月上¶
辰出池邉盥濯食蓬餌以袚妖邪三月上已張樂於流¶
水如此終嵗焉(西京/雜記)¶
袚還三月中吕后袚還過軹道見物如蒼犬據髙后掖¶
忽弗復見卜之云趙玉如意為&KR1090;髙后遂病掖傷(史/記)太¶
<pb:KR3k0049_WYG_004-76a>¶
后春幸蠶館率皇后列侯夫人桑遵灞水而袚除(漢/書)¶
過平陽主武帝即位數年無子平陽主求良家女十餘¶
人飾置家帝袚霸上還過平陽主主見所侍美人帝不¶
説既飲謳者進帝獨説子夫(前漢/書)¶
歌䪥露永和六年三月上已日梁啇大㑹賔客讌乎洛¶
水周舉時稱疾不徃啇與親暱酣飲極歡及酒䦨倡罷¶
繼以䪥露之歌坐中聞者皆為掩涕太僕張种時亦在¶
焉㑹還以事告舉舉歎曰此所謂哀樂失時非其所也¶
<pb:KR3k0049_WYG_004-76b>¶
殃將及乎啇至秋果薨(後漢/書)¶
陽瀕張衡西都賦暮春之禊元己之辰方規齊軫袚于¶
陽瀕杜篤袚禊賦王侯公主暨乎富啇用事伊洛帷幔¶
𤣥黄¶
索婚盧充因見麞便射中之隨逐不覺逺忽見一黒門¶
如府舍問鈴下對曰崔少府也進見少府少府語充云¶
尊府君為索小女婚故相迎爾三日婚畢以車送充至¶
家母問之具以狀對與崔别後四年充三月三日臨水¶
<pb:KR3k0049_WYG_004-77a>¶
戲遙見水傍有犢車充徃開車户見崔女與所生男共¶
載情意如初抱兒還充又與金錠乃别(續搜/神記)¶
薄落津後漢書曰袁紹三月上已大㑹賔徒於薄落津¶
聞魏郡兵黒山賊于毒等數萬人共覆鄴城殺郡守坐¶
中客家在鄴者皆&KR0104;怖失色或起而啼泣紹容貎自若¶
不改常度獻帝春秋曰紹勸督引投壺言笑容貎自¶
若水經注漳水經鉅故城西謂之落津¶
奏樂不視夏綂字仲御詣洛到三月三日洛中王公以¶
<pb:KR3k0049_WYG_004-77b>¶
下莫不方軌連軫並南浮橋邉禊男則朱服耀路女則¶
錦綺粲爛仲御時在船中曝所市藥雖見此輩穏坐不¶
搖賈充望見之深竒其節顧相與語此人有心膽有似¶
兾缺走徃問船中安坐者為誰仲御不應重問徐乃荅¶
曰㑹稽北海間民夏仲御充更就船與語其應如響欲¶
使之任即俛而不答充欲耀以文武鹵薄覬其来觀因¶
而謝之又使女伎服袿襡炫金翠繞其船三匝綂危坐¶
如故若無所聞充等各散曰此吳兒是本人石心也(别/傳)¶
<pb:KR3k0049_WYG_004-78a>¶
(晉/書)¶
水心劍晉武帝問尚書郎摯虞曰三日曲水其義何指¶
答曰漢章帝時平原徐肇以三月初生三女至三日而¶
俱亡一村以為恠乃相攜之水濵盥洗因水以泛觴曲¶
水義起於此也帝曰若如所談便非嘉事尚書郎束晳¶
曰摯虞小生不足以知之臣請説其始昔周公城洛邑¶
因流水以泛酒故逸詩云羽觴随波又秦昭王三日置¶
酒河曲見有金人出捧水心劍曰令君制有西夏及秦¶
<pb:KR3k0049_WYG_004-78b>¶
霸諸侯乃因此處立為曲水祠二漢相縁皆為盛集帝¶
曰善賜金五十斤左遷摯虞為陽城(續齊/諧記)¶
祈農三月曲水㑹禊祭也漢儀濯東流水上不見東流¶
為何水晉中朝公卿庶民皆禊洛水之側趙王倫簒位¶
三日㑹天淵地誅張林懐帝亦㑹天淵地賦詩陸機云¶
天淵地南石溝引御溝水池西積石為禊堂跨水流杯¶
飲酒亦不言曲水元帝又詔罷三日㺯具今相承為百¶
戲之具雕㺯伎巧損益無常案禊與曲水其義參差舊¶
<pb:KR3k0049_WYG_004-79a>¶
言陽氣布暢萬物訖出姑洗聚之也己者祉也言祈介¶
祉也一説三月三日清明之節將脩事於水側禱祀以¶
祈豐年應劭云禊者絜也言自洗濯也或云漢世有郭¶
虞者有三女二以三月上辰一以上已二日而産三女¶
並不育今時俗以為大忌是月是日女忌諱不復止家¶
皆適東流水上為祈禳自潔濯謂之禊祠分流行觴遂¶
成曲水案髙后袚霸上馬融梁兾西第賦云西北戍亥¶
𤣥石承輸蝦蟇吐寫庚辛之域即曲水之象也今據禊¶
<pb:KR3k0049_WYG_004-79b>¶
為曲水事應在永夀之前已有袚除則不容在髙后之¶
後祈農之説於事為當(南齊/志)¶
戲樂王濟諸名士當解禊洛水還樂廣問於夷甫曰今¶
日戲樂乎王曰裴僕射善談名理混混有雅致張茂先¶
論史漢靡靡可聴我與王安豐説延陵子房亦超超𤣥¶
箸(士賢論/世説)晉上已集宴華林園濟平吳後有華林詩¶
華林華林園中千金堤上作兩銅龍相向吐水以注天¶
泉池通御溝中三月三日石李龍及皇后百官臨池賞¶
<pb:KR3k0049_WYG_004-80a>¶
㑹(陸翽鄴/中記)¶
走馬步射石虎三月三日臨水㑹公主妃主名家婦女¶
無不畢出臨水施張幔車服燦爛走馬步射飲宴終日¶
(鄴中/記)¶
天泉戴延之西征記曰天泉之南有東西溝承御溝水¶
水之北有積石壇云云三月三日御坐流杯之處¶
騎從王導謂王敦曰王仁徳未著而名位憂輕兄名已¶
振冝有以共相匡舉㑹三月三日中宗出禊乘肩輦敦¶
<pb:KR3k0049_WYG_004-80b>¶
導並騎從紀瞻使人覘之既聞敦導騎從乃大驚自出¶
拜於道左中宗從容謂導曰卿吾之蕭何也(晉中/興書)¶
蘭亭永和九年嵗在癸丒暮春之初㑹于㑹稽山隂之¶
蘭亭脩禊事也羣賢畢至少長咸集(蘭亭/記)¶
南澗孫綽詩序曰以暮春之始解禊于南澗之濵髙嶺¶
千尋長湖萬頃¶
東堂晉起居注太和六年三月庚午朔詔云三日臨流¶
杯池依東堂小㑹宋志云海西於鐘山後流杯曲水延¶
<pb:KR3k0049_WYG_004-81a>¶
百僚¶
栁泉丘淵之征齊道里記曰城北十五日有栁泉符朗¶
常以為解禊處¶
賦詩李暠三日讌于曲水命羣僚賦詩暠為之序(崔鴻/十六)¶
(國春/秋)¶
八公山武帝三月三日登八公山劉安故䑓望曰城郭¶
如匹帛之繞藂花也(宋/書)¶
得石生子髙琳字季垊琳母嘗袚禊泗濵見一石光彩¶
<pb:KR3k0049_WYG_004-81b>¶
朗潤遂持以歸是夜夢一人謂之曰此浮磬之精若能¶
寳持必生令子俄而有妊及生子因名琳(後周/書)¶
興慶宫唐每嵗上已許宫女于興慶宫大同殿前與骨¶
肉相見縱其問訊家眷更相贈遺一日之内人有千萬¶
有初到親戚便相見者有及暮而呼喚姓第不至者涕¶
泣而去嵗嵗如此(中朝/故事)¶
踏青上已錫宴曲江都人於江頭禊飲踐踏青草曰踏¶
青(李綽嵗/時記)三月三日上踏青鞋履(盧公範/饋餙儀)¶
<pb:KR3k0049_WYG_004-82a>¶
龍門天后上已日宴從臣於龍門命賦詩(翰林/志)¶
樂遊園漢宣帝所立唐長安中太平公主于原上置亭¶
遊賞其地四望寛敞每三月上已九月重陽七夕遊戲¶
就此袚禊登髙幄幕雲布車馬填塞綺羅耀日馨香滿¶
路朝士詞人賦詩翌日𫝊于京師(西京/記)後賜寧申岐薛¶
王其地居京城之最髙京師之内俯視指掌每正月晦¶
日三月三日九月九日京城士女咸就此登賞袚禊(長/安)¶
(志/)¶
<pb:KR3k0049_WYG_004-82b>¶
賜栁圈唐制上已袚禊賜侍臣細栁弮云帶之免蠆毒¶
瘟疫中宗四年上已袚禊于渭濵賦七言詩賜細栁圈¶
李乂應制詩此日欣逢臨渭賞昔年空道濟汾詞沈佺¶
期詩寳馬香車清渭濵紅桃碧栁禊堂春皇情尚憶垂¶
竿佐天瑞先呈捧劍人(景龍文/館記)¶
&KR0382;池蕭頴士蓬池禊飲序云禊逸禮也鄭風有之葢取¶
諸勾萌發達陽景敷煦握芳蘭臨清川乘和蠲絜用激¶
介祉厥義存矣晉氏中朝始恭燕咠之樂江右宋齊又¶
<pb:KR3k0049_WYG_004-83a>¶
間以文詠風流遂逺鬱為盛集焉天寳乙未暮春三月¶
河南連帥領陳留守李公率府郡佐吏二三賔客帳飲¶
於蓬池備袚除之禮也(文/粹)¶
滍濵歐陽詹魯山三日宴序云三月三日有酒食出于¶
野曰禊飲古俗也貞元十三年季春是日魯山令李胄¶
令宴于縣南滍濵¶
藩帥同宴貞元十三年冬徐州刺史張建封入覲徳宗¶
禮遇加等次年春上已賜宰臣百僚宴于曲江亭特令¶
<pb:KR3k0049_WYG_004-83b>¶
建封與宰相同座而食及將還鎮御製詩以送人(舊唐/書)¶
九龍池九龍池上已日亦為士女汛舟遊嬉之所(南部/新書)¶
燕太學韓昌黎上已燕太學聴彈琴序云天子肇置二¶
令節詔公卿羣有司至日率官屬飲酒以樂司業武公¶
於是摠太學儒官三十有六人列燕于祭酒之堂有一¶
儒生抱琴而來鼓有虞氏之南風賡之以文王宣父之¶
操優遊愉悦及暮而退皆充然若有得也(本/集)¶
改十三日文宗開成元年歸融為京兆尹時兩公主出¶
<pb:KR3k0049_WYG_004-84a>¶
降府司供帳事繁又偪近上已曲江賜宴奏請改日上¶
曰去年重陽取九月十九日未失重陽之意今改取十¶
三日可也¶
獻詩開成二年三月三日河南尹李待價以人和氣稔¶
將禊于洛濵前一日啟留守裴令公公明日召白居易¶
劉禹錫等一十五人合宴於舟中由斗亭歴魏堤扺津¶
橋登臨沂㳂自晨及暮簮組交映歌笑間發盡風光之¶
趣極流泛之娛美景良辰賞心樂事盡得于今日矣晉¶
<pb:KR3k0049_WYG_004-84b>¶
公首賦一章白居易為十二韻以獻末句云夜歸何用¶
燭新月鳯樓西(長慶/集)¶
湘中怨沈亞之作湘中怨云鄭子况為岳陽太守因上¶
已日攜家登岳陽樓下望鄂渚鄭追想汜人俄有所見¶
聞汜人歌曰泝青山兮江之湄泳湖波兮裊緑裾意拳¶
拳兮心莫舒舟中人亦歌非樓上之人所能辨(岳陽風/土記)¶
陶裒化三月三日以木雕為兎分朋走馬射之先中者¶
勝其負朋下馬奉朋人酒勝朋於馬上接盞飲之畨呼¶
<pb:KR3k0049_WYG_004-85a>¶
此節為陶衰花陶衰是兎化是射(武理燕/北雜記)¶
龍橋蠶市三月三日逺近祈福於龍橋命曰蠶市(成都/記)¶
油花卜池陽上已日婦女以薺花㸃油祀而灑之水中¶
若成龍鳯花卉之狀則吉謂之油花卜(圖/經)¶
袚於素秋漢書八月袚於霸上劉禎魯都賦素秋二七¶
天漢指隅人胥袚除國子水嬉又是用七月十四也自¶
魏以後但用三日不以已也(宋/書)癸辛雜志云上已當作¶
十干之已葢古人用日例以十干如上辛上戊之類無¶
<pb:KR3k0049_WYG_004-85b>¶
用支者若有午尾夘則上旬無已矣故王季夷嵎上巳¶
詞云曲水&KR0008;裙三月二按公謹此説豈偶遺宋晉書耶¶
曲江覆舟李梢雲盧若虚壻也輕率縱酒其妻一夜夢¶
捕梢雲等輩十數人雜以娼妓以長繩係之連驅而去¶
驚覺説之而梢雲夢亦相符㑹因大畏惡遂㫁葷持經¶
三年後以夢滋不驗梢復縱酒如初明年上已與李蒙¶
裴士南梁褒等十餘人泛舟曲江中盛選長安名倡大¶
縱歌妓酒正酣舟覆盡皆溺死(廣異/記)開元春司天宻奏¶
<pb:KR3k0049_WYG_004-86a>¶
𤣥象有謫見當有名士三十餘人同日死數及第進士¶
正應其數内李&KR0170;者貴主家壻也𤣥宗以事戒主曰無¶
令愛壻遊宴主居昭國里時大合樂音曲逺暢曲江聮¶
舟進士畢集&KR0170;聞之踰垣走赴忽風暴起畫舸半沉聲¶
伎篙工不知紀極三十八人無一生者(獨異/記)¶
　¶
　¶
　¶
<pb:KR3k0049_WYG_004-86b>¶
　¶
　¶
　¶
　¶
　¶
　¶
　¶
　天中記卷四¶
