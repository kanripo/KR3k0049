# -*- mode: mandoku-view; -*-
#+TITLE: 天中記
#+DATE: 2015-08-24 23:32:42.398373
#+PROPERTY: ID KR3k0049
#+PROPERTY: BASEEDITION WYG    
#+PROPERTY: JUAN 卷四十二
<pb:KR3k0049_WYG_042-1a>¶
欽定四庫全書¶
　天中記卷四十二¶
　　　　　　　　　　　　明　陳耀文　撰¶
　　禮¶
本於太一夫禮必本於太一分而為天地轉而為隂陽¶
變而為四時列而為鬼神(禮/運)¶
承天治人孔子曰夫禮先王以承天之道以治人之情¶
故失之者死得之者生詩曰相鼠有體人而無禮人而¶
<pb:KR3k0049_WYG_042-1b>¶
無禮胡不遄死是故夫禮必本於天殽於地列於鬼神¶
逹於喪祭射御冠昏朝聘故聖人以禮示之故天下國¶
家可得而正也(上/)¶
君之大柄禮者君之大柄也所以別嫌明微儐鬼神考¶
制度別仁義所以治政安君也(上/)¶
决嫌疑夫禮者所以定親疎决嫌疑別同異明是非也¶
道德仁義非禮不成教訓正俗非禮不備分爭辨訟非¶
禮不决君臣上下父子兄弟非禮不定宦學事師非禮¶
<pb:KR3k0049_WYG_042-2a>¶
不親班朝治軍涖官行法非禮威嚴不行禱祀祭祀供¶
給鬼神非禮不誠不莊是以君子恭敬樽節退讓以明¶
禮(曲/禮)¶
人之大端故禮義也者人之大端也所以講信修眭而¶
固人肌膚之㑹筋骸之束也所以養生送死事鬼神之¶
大端也所以逹天道順人情之大竇也故唯聖人為知¶
禮之不可以巳也故壞國喪家亡人必先去其禮故禮¶
之於人也猶酒之有蘖也君子以厚小人以薄(禮/運)¶
<pb:KR3k0049_WYG_042-2b>¶
禁亂故朝覲之禮所以明君臣之義也聘問之禮所以¶
使諸侯相尊敬也喪祭之禮所以明臣子之恩也鄉飲¶
酒之禮所以明長㓜之序也婚姻之禮所以明男女之¶
別也夫禮禁亂之所由生猶防止水之所自來也故以¶
舊坊為無所用而壞之者必有水敗以舊禮為無所用¶
而去之者必有亂患故禮之教化也微其止邪也於未¶
形使人日徙善逺罪而不自知也是以先王隆之也(經/解)¶
有本有文禮器是故大備大備盛德也禮釋回増美質¶
<pb:KR3k0049_WYG_042-3a>¶
措則正施則行其在人也如竹箭之有筠也如松栢之¶
有心也二者居天下之大端也先王之立禮也有本有¶
文忠信禮之本也義理禮之文也無本不立無文不行¶
(禮/器)¶
大禮哀公問於孔子曰大禮何如君子之言禮何其尊¶
也孔子曰吾聞之民之所由生禮為大非禮無以節事¶
天地之神也非禮無以辨君臣上下長㓜之位也非禮¶
無以別男女父子兄弟之親婚姻疏數之交也君子以¶
<pb:KR3k0049_WYG_042-3b>¶
此之為尊敬然(哀公/問)¶
領惡全好子張子貢言游侍縱言至於禮子貢曰敢問¶
何如子曰敬而不中禮謂之野恭而不中禮謂之給勇¶
而不中禮謂之逆子貢曰敢問將何以謂此中者也子¶
曰禮乎禮夫禮所以制中和言游曰敢問禮也者領惡¶
而全好者與子曰然(仲尼/燕居)¶
章疑別微夫禮者所以章疑別微以為民坊者也故貴¶
賤有等衣服有別朝廷有位則民有所讓(坊/記)¶
<pb:KR3k0049_WYG_042-4a>¶
天地同氣禮之動搖也與天地同氣四時合信隂陽為¶
符日月為明上下和洽則物獸如其性命(禮稽/命徴)¶
設容禮者所以設容明天地之體也(春秋說/題辭)¶
治之粉澤太公對文王曰禮者治之粉澤也(六/韜)¶
縁情禮者因人之情縁義之理為之節文者也(管/子)¶
從俗禮從俗政從上使從君國有貴賤之體無賢不肖¶
之禮有長㓜之禮無勇怯之禮有親疎之禮無愛惡之¶
禮也(慎/子)¶
<pb:KR3k0049_WYG_042-4b>¶
制義人生有欲欲則求求則争争則亂亂則窮先王惡¶
其亂也故制禮義以養之禮者養也稻粱五味所以養¶
口也椒蘭芬芳所以飬鼻也雕琢刻鏤黼黻文章所以¶
飬目也疏房越席牀第几筵所以飬體也(荀/子)¶
大隆禮有三本天地者生之本也先祖者類之本也君¶
師者治之本也貴本之為文親用之為理兩者合而成¶
文以歸太一夫是之謂大隆(上/)¶
人道之極禮者人道之極也然而不法禮不足禮謂之¶
<pb:KR3k0049_WYG_042-5a>¶
無方之民法禮足禮謂之有方之士(上/)¶
國之幹天王使召武公内史過賜晉侯命受至惰過歸¶
告王曰晉侯其無後乎王賜之命而過於受瑞先自棄¶
也已其何繼之有禮國之幹也敬禮之輿也不敬則禮¶
不行禮不行則上下昏何以長世(左僖/十一)¶
禮順天道齊侯侵我西鄙遂伐曹入其郛討其來朝也¶
季文子曰齊侯其不免乎吾則無禮而討於有禮者曰¶
女何故行禮禮以順天天之道也已則反天而又以討¶
<pb:KR3k0049_WYG_042-5b>¶
人難以免矣在周頌曰畏天之威于時保之不畏于天¶
將何能保以亂取國奉禮以守猶懼不終多行無禮弗¶
能在矣(左文/十五)¶
人之幹晉侯使郤錡來乞師將事不敬孟獻子曰郤氏¶
其亡乎禮身之幹也敬身之墓也郤子無墓且先君之¶
嗣卿也受命以求師將社稷是衞而惰棄君命也不亡¶
何為(成十/二)¶
政之輿曹武伯來朝㑹於商任齊侯衞侯不敬叔向曰¶
<pb:KR3k0049_WYG_042-6a>¶
二君者必不免㑹朝禮之經也禮政之輿也政身之守¶
也怠禮失政失政不立是以亂也(襄二/十一)¶
人之幹公至自楚孟僖子病不能相禮乃講學之茍能¶
禮者從之及其將死也召其大夫曰禮人之幹也無禮¶
無以立吾聞將有逹者曰孔丘聖人之後也我若獲沒¶
必屬説(南/容)與何忌(仲/孫)於夫子使事之而學禮焉以定其¶
位(昭/七)¶
天經地義鄭子太叔見趙簡子簡子問揖讓周旋之禮¶
<pb:KR3k0049_WYG_042-6b>¶
焉對曰是儀也非禮也簡子曰敢問何謂禮對曰吉也¶
聞諸先大夫子産曰夫禮天之經也地之義也民之行¶
也天地之經而民實則之簡子曰甚哉禮之大也對曰¶
禮上下之紀天地之經緯也民之所以生也是以先王¶
尚之故人之能自曲直以赴禮者謂之成人大不亦宜¶
乎(上二/十五)¶
禮之善物齊景公曰善哉吾今而後知禮之可以為國¶
也對曰禮之可以為國也久矣與天地並君令臣恭父¶
<pb:KR3k0049_WYG_042-7a>¶
慈子孝兄愛弟敬夫和妻柔姑慈婦聴禮也君令臣不¶
違臣共而不貳父慈而教子孝而箴兄愛而友弟敬而¶
順夫和而義妻柔而正姑慈而從婦聴而婉禮之善物¶
也(二十/六)¶
嘉事不體邾隠公來朝子貢觀焉邾子執玉髙其容仰¶
公受玉卑其容俯子貢曰以禮觀之二君者皆有死亡¶
焉夫禮死生存亡之體也將左右周旋進退俯仰於是¶
乎取之朝祀喪戎於是乎觀之今正月相朝而皆不度¶
<pb:KR3k0049_WYG_042-7b>¶
心已亡矣嘉事不體何以能久髙仰驕也卑俯替也驕¶
近亂替近疾君為主其先亡乎(定十/五)¶
御民齊景公登射晏子修禮而待公曰選射之禮寡人¶
厭之矣吾欲得天下勇士與之圖國晏子對曰君子無¶
禮是庻人也庻人無禮是禽獸也夫禮者所以御民也¶
轡者所以御馬也無禮而能治國家者嬰未之聞也景¶
公曰善乃飭射更席以為上客終日問禮(説/苑)¶
禮中有禮晏子聘魯下堂則趣授玉則跪子貢怪之問¶
<pb:KR3k0049_WYG_042-8a>¶
孔子孔子問晏子晏子對曰夫上堂之禮君行一臣行¶
二也今君之授幣也卑臣敢不跪乎孔子曰善禮中又¶
有禮焉(韓詩/外傳)¶
長禮景公縱酒醉而解衣冠鼓琴以自樂顧左右曰仁¶
人亦樂此乎左右曰仁人耳目猶人何為不樂乎景公¶
曰駕車以迎晏子晏子聞之朝服而至景公曰今者寡¶
人此樂願與大夫同之晏子曰君言過矣自齊國五尺¶
已上力皆能勝嬰與君所以不敢者畏禮也故自天子¶
<pb:KR3k0049_WYG_042-8b>¶
無禮則無以守社稷諸侯無禮則無以守其國為人上¶
無禮則無以使其下為人下無禮則無以事其上大夫¶
無禮則無以治其家兄弟無禮則不同居人而無禮不¶
若遄死景公色媿離席而謝曰寡人不仁無良左右淫¶
湎寡人以至於此請殺左右以補其過晏子曰左右無¶
過君好禮則有禮者至無禮者去君惡禮則無禮者至¶
有禮者去左右何罪乎景公曰善哉乃更衣而坐觴酒¶
三行晏子辭景公拜送(上/)¶
<pb:KR3k0049_WYG_042-9a>¶
習&KR0008;樹下孔子過宋與弟子習禮於大樹下宋司馬桓¶
魋使㧞其樹去適鄭(典/畧)¶
緜蕞漢興撥亂反正日不暇給猶命叔孫通制禮儀以¶
正君臣之位髙祖説而歎曰吾乃今日知為天子之貴¶
也以通為奉常遂定儀法(前/志)通與弟子百餘人為緜蕞¶
野外習之(本/𫝊)¶
述舊禮宣帝時諫議大夫王吉上疏願與大臣延及儒¶
生述舊禮明王制驅一代之人躋之仁壽之域(漢/書)¶
<pb:KR3k0049_WYG_042-9b>¶
聚訟曹褒上疏具陳禮樂之本制改之意詔班固問改¶
定禮制之宜固曰宜廣招集議得失帝曰諺言作舍道¶
邊三年不成㑹禮之家名為聚訟帝令黄門持班固所¶
上叔孫通漢儀十二篇敇褒曰此制散畧多不合經宜¶
依禮條正使可施行褒乃撰次天子至庻人冠婚吉凶¶
制度以為一世大典帝以衆論難一故但納之(後/漢)¶
防本理者天所為也文者人所為也人所為謂之禮禮¶
者因人情以為節文以救其亂夫隄者水之防也禮者¶
<pb:KR3k0049_WYG_042-10a>¶
人之防也刑防其末禮防其本也(董生/書)¶
百事之㑹夫禮者隂陽之際也百事之㑹也所以尊天¶
地賓鬼神序上下之道也(白虎/通)¶
義同名異禮者履也律也義同而名異五禮者吉凶賓¶
軍嘉也(物理/論)¶
縁情為度禮者縁人情而為節度者也嚴父愛親之情¶
也尊親敬長之義也(袁淮/正書)¶
順時施宜王者必因前王之禮而順時施宜有所損益¶
<pb:KR3k0049_WYG_042-10b>¶
節人之心稍稍制作(漢/書)¶
張翼張六星星明則王者行五禮得天之中翼二十度¶
星天之樂府俳倡星明大禮樂興(晉/志)¶
　　祭祀¶
祭重凡治人之道莫急於禮禮有五經莫重於祭夫祭¶
者非物自外至者也自中出生於心者也心怵而奉之¶
以禮是故惟賢者能盡祭之義(祭/統)¶
祭至周傳曰祭之為言察也察者至也至者人事也人¶
<pb:KR3k0049_WYG_042-11a>¶
事至然後祭祭者薦也薦之為言在也在也者在其道¶
也(尚書/蔡𫝊)¶
數祭祭不欲數數則煩煩則不敬祭不欲疏疏則怠怠¶
則忘(祭/義)説命曰黷于祭祀時為弗欽(書/)¶
報功修先凡祭祀之義有二一曰報功二曰修先報功¶
以勉力修先以崇恩也(論/衡)¶
報徳崇恩古者尊祭重神祭宗廟追養也祭天地報徳¶
也(楊泉物/理論)¶
<pb:KR3k0049_WYG_042-11b>¶
享味宫室不設不可以祭祭者薦其時也薦其敬也薦¶
其義也非享味也(穀梁/傳)¶
祭名春祭曰祠夏祭曰杓秋祭曰嘗冬祭曰蒸祭天曰¶
燔柴祭地曰瘞薶祭山曰&KR0146;縣祭川曰浮沈祭星曰布¶
祭風曰傑是禷是禡師祭也既伯既儔馬祭也禘大祭¶
也繹又祭也周曰繹商曰肜夏曰復胙(爾/雅)除惡之祭為¶
祓㑹福之祭曰襝告事永福曰禱道上之祭為禓潔意¶
以享為禋以類祭神為禷祭司命為䃾祭豕先為䄚月¶
<pb:KR3k0049_WYG_042-12a>¶
祭為祽(説/文)¶
四祭古者嵗四祭因四時所生熟而祭先祖父母也春¶
曰祠祠者以正月始食韮也夏曰禴禴者以四月煮糜¶
餅也秋曰嘗嘗者以七月嘗黍稷也冬曰烝烝者以十¶
月進初稻也(春秋/繁露)¶
祭等天子祭天地祭四方祭山川祭五祀嵗徧諸侯方¶
祀祭山川祭五祀嵗徧大夫祭五祀嵗徧士祭其先凢¶
祭有舉之莫敢舉也有其舉之莫敢廢也非其所祭而¶
<pb:KR3k0049_WYG_042-12b>¶
祭之名曰淫祀淫祀無福支子不祭祭必告於宗子凡¶
祭宗廟之禮牛曰一元大武豕曰剛鬛豚曰腯肥羊曰¶
柔毛鷄曰翰音犬曰&KR0325;獻雉曰疎趾兔曰明視脯曰尹¶
祭脩脆曰商祭鮮魚曰脡祭水曰清滌酒曰清酌黍曰¶
薌合粱曰薌箕稷曰明黍稻曰嘉蔬韭曰豐本鹽曰醎¶
醝玊曰嘉玉幣曰量幣(曲/禮)¶
國之大節海鳥曰爰居臧文仲使國人祭展禽曰越哉¶
臧孫之為政也夫祀國之大節也而節政之所成也故¶
<pb:KR3k0049_WYG_042-13a>¶
慎制祀以為國典今無故而加典非政之宜也夫聖王¶
之制祀也法施於民則祀之以死勤事則祀之以勞定¶
國則祀之能禦大災則祀之能扞大患則祀之非是否¶
也不在祀典凡禘郊宗祖報此五者國之典祀也加之¶
以社稷山川之神皆有功烈於民者也及前哲令徳之¶
久所以為明質也及天之三辰民所以瞻仰也及地之¶
五行所以生殖也氏九州名山川澤所以出財用也非¶
是不在祀典(國/語)¶
<pb:KR3k0049_WYG_042-13b>¶
奉功成人聖王之法追祭天地日月星辰山川萬物皆¶
古之人也能紀天地五行氣奉其功以成人者也故其¶
奉祀皆以人事之禮食之所食也非祭食與土地金木¶
水火石也又祭三皇五帝九皇六十四氏皆古帝王凡¶
八十一姓(漢舊/儀)¶
國典屈到嗜芰有疾召其宗老而屬之曰祭我必以芰¶
及祥宗老將薦芰屈建命去之宗老曰夫子屬之子木¶
曰不然其祭典有之曰國君有牛享大夫有羊饋士有¶
<pb:KR3k0049_WYG_042-14a>¶
豚犬之奠庻人有魚炙之薦不羞珍異不陳庻侈夫子¶
不以其私欲干國之典遂不用(楚/語)¶
備物子期祀平王祭以牛爼於王王問於觀射父曰祀¶
牲何及對曰祀加于舉天子舉以太牢祀以㑹諸侯舉¶
以特牛祀以太牢卿舉以少牢祀以特牛大夫舉以特¶
牲祀以少牢士食魚炙祀以特牲庻人食菜祀以魚上¶
下有序民則不慢王曰其小大何如對曰郊禘不過蠒¶
栗烝嘗不過把握王曰何其小也對曰夫神以精明臨¶
<pb:KR3k0049_WYG_042-14b>¶
民者也故求備物不求豐大是以先王之祀也以一純¶
二精三牲四時五色六律七事八種九祭十日十二辰¶
以致之百姓千品萬官億醜兆民經入畡數以奉之明¶
徳以昭之和聲以聴之以告徧至則無不受休王曰祀¶
不可以已乎對曰祀所以昭孝息民撫國家定百姓也¶
不可以已天子徧祀羣神品物諸侯祀天地三辰及其¶
土之山川卿大夫祀其禮士庻人不過其祖上所以教¶
民䖍也下所以昭事上也天子親春禘郊之盛王后親¶
<pb:KR3k0049_WYG_042-15a>¶
繰其服自公以下至於庻人其誰敢不齋肅㳟敬致力¶
于神民所以攝固者也若之何其舍之也(上/)¶
祭祀招禍昔楚靈王驕逸輕下簡賢務鬼信巫祝之道¶
齋戒潔鮮以祀上帝禮羣神躬執羽紱起舞壇前吳人¶
來攻其國人告急而靈王鼓舞自若顧應之曰寡人方¶
祭上帝樂明神當蒙福祐焉不敢赴救而吳兵遂至俘¶
獲其太子及后姫以下甚可傷(桓子/新論)¶
祠子胥夫差師諸羣臣出國東祠子胥江水濱諸臣並¶
<pb:KR3k0049_WYG_042-15b>¶
在夫差乃言曰寡人蒙先王之遺恩為千乘之主昔不¶
聴相國之言乃用䜛佞之辭至令相國逺投江海自亡¶
以來濛濛惑惑如霧蔽日莫誰與言泣下沾&KR0109;悲不自¶
勝左右羣僚莫不傷悲(吳越/春秋)¶
祀江湖越王既往平吳春祀三江秋祀五湖因以其時¶
為之立祠埀之來世傳之萬載隣邦樂徳皆來取之(越/紀)¶
將祭亡牲魯公索氏將祭而亡其牲孔子聞之曰公索¶
氏不及二年將亡後一年而亡門人問曰昔公索氏亡¶
<pb:KR3k0049_WYG_042-16a>¶
其祭牲而夫子曰不及二年必亡今過期而亡夫子何¶
以知其然孔子曰夫祭者孝子所以自盡於其親將祭¶
而亡其牲則其餘所亡者多矣若此而不亡者未之有¶
也(家/語)¶
將祭叱富齊有貧者命其狗為富命其子為樂方將祭¶
入於室叱之曰富出祝曰不祥家果有禍長子死守之¶
曰樂乎而不自悲也(尸/子)¶
祀魏公子髙祖微時聞魏公子賢及即位每過大梁常¶
<pb:KR3k0049_WYG_042-16b>¶
祀公子髙祖十二年從擊黥布還為公子置守冡嵗四¶
時奉祀公子矣(漢/書)¶
祀黄石張子房從髙帝過濟北果得穀城山下黄石取¶
而寶祠之及留侯死并葬黄石每上冡伏臘祠黄石上¶
相鄉立祠初朱邑且死囑其子曰我故為桐鄉嗇夫其¶
吏民愛我必葬桐鄉後世子孫奉嘗我不如桐鄉民及¶
死其子葬之桐鄉西郭外民果共立祠嵗時祠祭至今¶
不絶(郊祀/志)¶
<pb:KR3k0049_WYG_042-17a>¶
鄉里為榮桓譚字君山沛人章帝元和中行廵狩至沛¶
令使者祠譚冡鄉里以為榮(東觀/漢記)¶
祠蕭霍永平中詔京兆右扶風以中牢祠蕭何霍光出¶
郡錢穀給蕭何子孫在三百里内悉令侍祠(上/)¶
祀孔子元和一年春帝東廵狩還過魯幸闕里以太牢¶
祀孔子及七十弟子作八代之樂大㑹孔子男子二十¶
以上者六十人(孔叢/子)¶
卿士立祠元始四年詔書祀百辟卿士有益於民者蜀¶
<pb:KR3k0049_WYG_042-17b>¶
(闕/)¶
<pb:KR3k0049_WYG_042-18a>¶
¶
<pb:KR3k0049_WYG_042-19a>¶
¶
<pb:KR3k0049_WYG_042-20a>¶
　¶
　¶
　¶
　¶
雨尊從鹵薄車或發蓋百官霑濡還不至郊使有司行¶
禮迎氣北郊(上/)¶
漢制漢制天地以下羣臣所祭凡千五百四十新益為¶
萬五千四十漢法三嵗一祭天為雲陽宫甘泉壇以冬¶
<pb:KR3k0049_WYG_042-20b>¶
至日祭天天神下三嵗一祭地於河東汾隂后土宫以¶
夏至日祭地地神出五帝祭於雍五時(漢舊/儀)¶
汾葵祭地河東汾隂后土宫宫曲入河古之祭地澤中¶
方澤也禮儀如祭天名曰汾葵一曰葵癸也(上/)¶
殊號實一晉太始二年詔羣臣儀五帝即天也天氣時¶
異故殊其號雖名有五其實一神明堂南郊宜除五帝¶
之坐五郊改五精之號皆同稱昊天上帝各設一坐而¶
已(禮/志)¶
<pb:KR3k0049_WYG_042-21a>¶
二至祀合晉太始二年十一月有司又議古者社郊不¶
異宜并圓丘方丘於南北郊更修治壇兆其二至之祠¶
合於二郊帝又從之如宣帝所用王肅議也是月庚寅¶
冬至帝親祀圓丘於天自是後圓丘方澤不別立(宋/志)¶
合祭古者祭天於圓丘在國之南祭地於澤中之方丘¶
在國之北所以順隂陽因髙下而事天地以其類也其¶
方位既別而其燎壇瘞坎樂舞變數亦皆不同而後世¶
有合祭之文則天萬嵗元年親饗南郊始合祭天地¶
<pb:KR3k0049_WYG_042-21b>¶
祭地北郊睿宗即位有事於南郊實曽議曰三輔故事¶
祭於圓丘上帝后土位皆南面則漢嘗合祭矣禇無量¶
郭山惲等皆以曽言為然是時睿宗將祭地於北郊故¶
曽之議寢(闕/)¶
　¶
貴徳廣孝祭宗廟所以禘祫何尊人君貴功徳廣孝道¶
位尊徳盛所及彌逺(白虎/通)¶
祫禘三年一祫五年一禘以衣服想見其容色三日齋¶
<pb:KR3k0049_WYG_042-22a>¶
思親志意相見所好意喜然後入廟(禮稽/命曜)¶
合食王者諸侯所以三年一祫五年一禘何三年一閏¶
天道小備故三年一祫祫者皆取未遷廟主合食太祖¶
廟中五嵗再閠天道大備故五嵗一禘禘者諦也取已¶
遷廟主食合太祖廟中(五經/通義)¶
日祭月薦古春秋左氏説古者先王日祭於祖考月薦¶
於曽髙時享及二桃嵗禱於壇及郊宗萬室(五經/異義)劉歆¶
曰春秋傳曰日祭月祀時望嵗貢終王祖禰則日祭曽¶
<pb:KR3k0049_WYG_042-22b>¶
髙則月祀二祧則時享壇壝則嵗貢大禘則終王彌逺¶
彌尊故禘為重矣¶
筮而不卜今春秋公羊説祀宗廟筮而不卜傳曰禘祫¶
不卜(五經/異義)¶
並夏孟冬建武二十六日詔問張純禘祫之禮純奏三¶
年一祫五年一禘禘昭穆尊卑之義以夏四月陽氣在¶
上隂氣在下故正尊卑之義祫以冬十月五穀成熟故¶
骨肉合聚飲食(續漢書/祭祀志)¶
<pb:KR3k0049_WYG_042-23a>¶
神主出廟凡禘祫大祭則神主悉出廟堂為昭穆以安¶
坐不復停室也(宋禮/志)¶
王制先後王儉議按禮記王制天子先祫後時祭諸侯¶
先時祭後祫春秋魯禧二年祫明年春禘自此以後五¶
年再殷(齊禮/志)¶
祭不欲數元和中太常上言按禮祭不欲數太廟禘祫¶
祭禮重於時饗與禘祫同月即其月但行禘祫祭不行¶
時饗蓋不欲煩是禮先重者今時饗重於朔望薦食稽¶
<pb:KR3k0049_WYG_042-23b>¶
求禮情叅酌輕重請每時至及臘但行饗禮其月朔望¶
薦食請停如告廟日與朔望薦食日同請先行告禮然¶
後薦食(唐/書)¶
　　六宗¶
六宗舜典曰禋于六宗鄭注曰六宗謂星辰司中司命¶
風雨師也¶
天地四時萬物非天不生非地不載非春不動非夏不¶
長非秋不收非冬不藏故書曰禋於六宗此之謂也(尚書/大傳)¶
<pb:KR3k0049_WYG_042-24a>¶
天宗地宗古尚書説六宗者天地屬神之尊者謂天宗¶
三地宗三天宗日月北辰也地宗岱山河海也日月為¶
隂陽宗北辰為星宗岱為山宗河為水宗海為澤宗也¶
祀天則天文從祀地則地理從也(五經/異義)¶
乾坤六子明帝問王肅六宗竟幾對曰坎為水離為火¶
震為雷巽為風艮為山兊為澤此乾坤六子也(魏/書)¶
　　社稷¶
土主地主社土地之主也土地濶不可盡敬故封土為¶
<pb:KR3k0049_WYG_042-24b>¶
社以報功也稷五谷之長也穀衆不可徧祭故立稷神¶
以祭之(孝/經)¶
土神穀神社者五土之神也稷者百穀之神也天子為¶
天下之人立社曰太社壇方五丈諸侯為境内之民立¶
社曰國社地之勢有禮生物各隨所宜九州之人各居¶
其土食其利者各報祭之籍田之後則告五穀既豋又¶
報功也國以民為本人以食為天故建國君民先命立¶
社地廣穀多不可偏祭故立國城之内立壇祭之親之¶
<pb:KR3k0049_WYG_042-25a>¶
也日用甲尊之也唯天子祭天地諸侯祭社稷而已(禮外/傳)¶
為稷為社厲(烈/)山氏之有天下也其子曰柱能植百穀¶
夏之衰也周棄繼之故祀以為稷神共工氏之霸九州¶
也其子曰勾龍為后土能平九州故祀為社(禮/)孔子曰¶
古之平水土及播植百穀者衆矣然唯勾龍兼食於社¶
而棄為稷歴代奉之無敢易者明不可與等也(家/語)禹勞¶
天下死而為社周棄作穡死而為稷(淮/南)¶
示尊封土立社示有所尊稷五穀之長故封稷而祭之¶
<pb:KR3k0049_WYG_042-25b>¶
稷者得隂陽中和之氣而為用又多故為長也嵗再祭¶
之(白虎/通)¶
王者自祭王者自親祭社稷何社者土地之神也土生¶
萬物天下之所主也尊重之故自祭也(上/)¶
路樹成社邴原避地遼東多虎原之邑落獨無虎患嘗¶
行而得遺錢拾遺繫樹枝此錢既不見取而繫錢者愈¶
多原問其故答者謂之神樹原惡其由已而成淫祀乃¶
辯之於是里中遂歛其錢以為社供里老為之誦曰邴¶
<pb:KR3k0049_WYG_042-26a>¶
君行仁落邑無虎邴君行亷路樹成社(別/傳)¶
社神所責庾邈與女子郭凝道請社約不二心俱不婚¶
聘經二年凝忽暴亡邈出見凝云前北村還遇強梁抽¶
刀見逼懼死從之不能守節為社神所責心痛而絶人¶
鬼異路因下泣沾襟也(述異/記)¶
二社一稷晉元帝建武元年又依洛京立二社一稷其¶
太社之祝曰地徳普施惠存無彊乃建太社保佑萬邦¶
悠悠四海咸頼嘉祥其社之祝曰坤徳厚載王畿是保¶
<pb:KR3k0049_WYG_042-26b>¶
乃建帝社以神地道明祀惟辰景福來造禮左宗廟右¶
社稷歴代尊之故洛京社稷在廟之右而江左又然也¶
(宋書/禮志)¶
升為大祀天寶中升社稷五星為大祀詔曰祭之為典¶
以陳主敬名或不正是將奪倫况社稷孚祐百代蒙其¶
福日月照臨五星叶其紀兆庶允殖下土式瞻既超言¶
象之外須極尊嚴之禮列為中祀頗紊大猷自今已後¶
社稷及日月五星並升為大祀仍以四時致祭(唐/書)¶
<pb:KR3k0049_WYG_042-27a>¶
上戌致祭仲春上戊祭太社以后土氏配焉祭大稷以¶
后稷氏配焉(六/典)¶
誡社王者諸侯必有誡社何示存亡也明為善者得之¶
為惡者失之春秋公羊傳曰亡國之社奄其上柴其下¶
郊特牲曰喪國之社屋之亦與天地絶也(白虎/通)亡國之¶
社屋其上柴其下者示絶於天地夫春秋薄社周以為¶
戒夫經藝書傳人當鑒之猶社當通氣於天地也故人¶
不通覽者薄社之類(論/衡)¶
<pb:KR3k0049_WYG_042-27b>¶
授茅土天子太社以五色土為壇封其侯者取其方面¶
土苴以白茅授之各以其所封方色以立社於其國故¶
謂之授茅士(漢舊/事)¶
　　宗廟¶
宗廟廟者貌也其以貌言之也(尚書/大傳)宗尊也廟貌也先¶
祖形貌所在也寢所寢息也(釋/名)廟所以尊祖也(孝經援/神契)¶
宗廟致敬不忘親也(孝/經)¶
家生之居禮聖王所制宗廟何曰生死殊路故敬鬼神¶
<pb:KR3k0049_WYG_042-28a>¶
而逺之所以有室何所以象生之居(白虎/通)¶
追繼養王者立宗廟何縁生以事死敬亡若事存欲立¶
宗廟而祭之此孝子之心所以追繼養也(上/)¶
尊主四夏曰世室世世祭祀之也殷曰重屋夏曰霤周¶
曰宗廟尊其生存之貌示不死之故致之於室也(古今/通論)¶
禹立廟禹生於石紐禹母吞珠孕禹圻疈而生禹於塗¶
山娶妻生子名啓於今塗山有禹廟亦為其母立廟(蜀/王)¶
(本/紀)會稽有禹廟始皇配食王朗為太守而黜之(吳/録)¶
<pb:KR3k0049_WYG_042-28b>¶
存人自立梅福上書諫曰武王克殷未下車存五帝之¶
後封殷於宋紹夏於祀明著三統示不獨有也是以姫¶
姓半天下遷廟之制流出於户所謂存人以自立者也¶
(漢/書)¶
甘棠孔子曰吾於甘棠見宗廟之敬也甚矣思其人猶¶
愛其樹尊其人必敬其道也(家/語)¶
帝廟髙祖廟曰原廟文帝廟曰顧城廟景帝廟曰徳陽¶
武帝廟曰龍淵昭帝廟曰徘徊宣帝廟曰樂遊元帝廟¶
<pb:KR3k0049_WYG_042-29a>¶
曰長壽成帝廟曰成陽(漢/書)¶
薄后配祭中元元年十月甲申使司空馮魴告祠髙祖¶
廟吕太后不宜配食以薄太后配遷吕太后於園四時¶
上祭(東觀/漢記)¶
高廟天子自雒陽遷都長安初長安遭赤眉亂宫室焚¶
盡唯有髙廟遂居之¶
告祠賜金宣帝立孝武廟於河東告祠日見一人騎馬¶
馬異於常馬持尺一札賜將作函文曰汝續克成賜汝¶
<pb:KR3k0049_WYG_042-29b>¶
金一斤因忽不見劄乃變為金一斤(漢武/故事)¶
設壇望祀王浚字彭祖為幽州刺史尋洛陽破後承制¶
建行臺以宗廟焚毁設壇望祀七室及配臣配食(晉諸/公讃)¶
請立七廟侯景篡王偉請立七廟景曰何謂七廟偉曰¶
天子豋七世祖考故置七廟并請七世諱敇太常具祭¶
祀之禮景曰前世吾不復憶唯阿爺名標且在朔州伊¶
郍得來噉是衆聞咸笑之(南/史)¶
神主人君既葬之後日中虞祭即作木主以存神廟主¶
<pb:KR3k0049_WYG_042-30a>¶
用木木者本落歸本有終始之義天子廟主長尺二寸¶
諸侯一尺四向孔穴午逹相通葬後孝子心目無所覩¶
故用以主其神也(禮記/外傳)廟者所以藏主列昭穆(漢舊/事)宗¶
廟之木主名曰柘(説/文)言神無所依據孝子以主繼心(白/虎)¶
(通/)論語曰哀公問社於宰我宰我答夏后氏以松夏人¶
都河東河東宜松也殷人以栢殷人都亳亳宜栢也周¶
人以栗周人都豐鎬豐鎬宜栗也(五經/異義)主者神象也凡¶
虞主用桑桑猶喪也喪禮取其名練主用栗栗者敬也¶
<pb:KR3k0049_WYG_042-30b>¶
祭禮取其恭(五經/要義)所以虞而立主何孝子既葬日中反¶
虞念親已沒棺柩已去悵然失望徬徨哀痛故設桑主¶
以虞所以慰孝子之心虞安其神所以用桑者始與神¶
相接三王俱以桑(白虎/通)柘宗廟主也周禮有郊廟石室¶
一曰大夫以石為主從示從石石亦聲也(説/文)廟中藏木¶
主石室也(増/韻)凢廟之主藏於户外西牖之下有石函故¶
名宗柘(决疑/要注)¶
不遷之主祔順宗于廟遷中宗神主于夾室有司以中¶
<pb:KR3k0049_WYG_042-31a>¶
宗為中興之君當百代不遷宰臣君史官蔣武問之武¶
對曰中宗以𢎞道元年於髙宗柩前即位時春秋已壯¶
矣及母后篡奪神器潜移其後頼張柬之等同謀國祚¶
再復此蓋同於反正恐不得號為中興之君凢非我失¶
之自我復之謂之中興漢光武晉元帝是也自我失之¶
因人復之晉孝惠孝安是也今中宗興惠安二帝事同¶
即不可為不遷之主矣(唐/書)¶
　　明堂¶
<pb:KR3k0049_WYG_042-31b>¶
明天道明堂者明天道之堂也(黄/圖)明堂猶堂堂髙顯貌¶
也(釋/名)¶
告朔告朔行正謂之明堂(五經/釋例)¶
太室明堂之制東西九筵筵長九尺也明堂東西八十¶
一尺南北六十三尺故謂之太室(孝經援/神契)¶
水火之際明堂在辰巳者言在水火之際辰木也巳火¶
也木生數三火成數七故在三里之外七里之内(合成/圖)¶
布政之宫明堂古者天子布政之言在國南十里之内¶
<pb:KR3k0049_WYG_042-32a>¶
七里之外黄帝享百神於朝廷是也唐虞為五府夏為¶
大廟為世室殷人為路寢為重屋周人為五府為明堂¶
夏后氏一堂之上為五室南面三階五室者象載於五¶
行也五行生於四時故每室四逹一室八牕周人有圓¶
屋九月大亨五帝於明堂心為天子明堂或以明堂獨¶
以一室耳(禮記/外傳)¶
通神明堂所以通神靈感天地正四時出教化崇有徳¶
章有道也(禮含/文嘉)¶
<pb:KR3k0049_WYG_042-32b>¶
異名黄帝曰合宫有虞氏曰總章殷人曰陽館周人曰¶
明堂此皆所以名休其善也(尸/子)¶
古制自古者明堂之制下之潤濕弗能及也上之霧露¶
弗能入也所以饗上帝禮鬼神示人知節也(淮/南)¶
立朝昔者五帝三王之蒞政施教乃立明堂之朝行明¶
堂之政以調隂陽之氣以和四時之節以辟疾病之菑¶
(上/)¶
五室案禮及孝經援神契並云明堂有五室天子每月¶
<pb:KR3k0049_WYG_042-33a>¶
聴朔布教祭五帝之神配以功徳之君大戴禮曰明堂¶
者所以明諸侯尊卑也許慎五經異義曰布政之宫故¶
稱明堂明堂盛貌也周官匠人職稱明堂有五官鄭𤣥¶
云周人明堂五室帝一室也(齊禮/志)¶
法則天地孝武帝議立明堂於長安城南許令褒等議¶
曰按五經禮樂傳記曰聖人之教制作之象所以法則¶
天地比類隂陽以之宫室本之太古以昭令徳茅屋采¶
椽土階素輿越席皮弁蓋興於黄帝堯舜之世是以三¶
<pb:KR3k0049_WYG_042-33b>¶
代修之也(三輔/黄圖)¶
善惡之狀孔子觀乎明堂覩四門墉有堯舜之容桀紂¶
之象而各有善惡之狀興廢之誡焉又有周公相成王¶
抱之負斧扆南面以朝諸侯之圖焉孔子徘徊而望之¶
謂從者曰此周之所以盛也(家/語)¶
蒿宫或以為明堂者文王廟周時德澤和洽蒿茂大以¶
為宫柱名曰蒿宫(禮/論)¶
上明堂圖天子封泰山泰山東北址古時有明堂處處¶
<pb:KR3k0049_WYG_042-34a>¶
險不敞上欲治明堂奉髙旁未曉其制度濟南人公王¶
帶上黄帝時明堂圖明堂中有一殿四面無壁以茅蓋¶
通水水圜宫垣為復道上有樓從西南入名曰昆侖天¶
子從之入以拜祀上帝焉於是上令奉高作明堂汶上¶
如帶圖(漢郊/祀志)¶
萬象神宫&KR0183;拱二年毁乾元殿就其地創造明堂凡髙¶
二百九十四尺東西南北各廣三百尺凡有三層下層¶
象四時各隨方色中層法十二辰圓蓋蓋上盤九龍棒¶
<pb:KR3k0049_WYG_042-34b>¶
上層法二十四氣亦圓蓋亭中有巨木十圍上下通貫¶
刻木為瓦紵漆之明堂之下施鐵渠以為辟雍之象號¶
為萬象神宫(唐/書)¶
通天宫證聖元年正月明堂後復室大延燒明堂三年¶
又令重造如明堂髙廣如舊制上制寶鳯號為通天宫¶
也(上/)¶
　　辟雍¶
辟雍天子曰辟雍諸侯曰泮宫(禮王/制)¶
<pb:KR3k0049_WYG_042-35a>¶
行禮宣化天子立辟雍者何所以行禮樂宣徳化也辟¶
者何象璧以法天相雍者何雍之以水象教化流行(白/虎)¶
(通/)¶
象四海辟雍水四周於外象四海也(三輔/决録)¶
承天地王者作圓池如璧形實水其中以圜壅之故曰¶
辟雍言其上承天地以班教令流轉王道周而復始(桓/譚)¶
(新/論)¶
鄉飲處辟雍天子鄉飲之處(説/苑)¶
<pb:KR3k0049_WYG_042-35b>¶
修禮樂王朗云辟雍所以修禮樂大學所以集儒林(魏/志)¶
　白虎通曰辟廱外圓内方明徳當圓行當方蔡邕明¶
　堂論曰辟廱外圓内方擬王者動作法天地水環四¶
　周譬徳廣四海也不知泮水象諸侯行不當方徳不¶
　當廣乎其釋辟廱雖明而於泮水則礙(蘭叢/識遺)¶
　莊子言歴代樂名黄帝堯舜禹湯武王有咸池大章¶
　韶夏濩武中曰文王有辟廱是以辟廱為天子學亦¶
　非也詩言於論皷鐘於樂辟廱又云鎬京辟雍無思¶
<pb:KR3k0049_WYG_042-36a>¶
　不服亦無養才之意莊子去古未逺必有傳授(鼠/璞)¶
　　釋奠¶
祀孔顔配昔武王入殷而封先代之後蓋追思其徳也¶
孔子大聖終於陪臣未有封爵至漢元帝時孔霸以帝¶
師號褒成侯奉孔子後魏黄初二年以議郎孔羡為宗¶
聖侯奉孔子祀魏齊王正始二年始太常釋奠以太牢¶
祀孔子於辟雍以顔回配(晉禮/志)¶
太學尚書符太常曰按洛陽圖宫南自有太學國子辟¶
<pb:KR3k0049_WYG_042-36b>¶
雍不相預也捨辟雍以太學辟雍便為無事虚談漢魏¶
舊事皆言釋奠祠先聖於辟雍未有言太學者又咸和¶
中成皇帝釋奠於中堂之前臺中故事亦曰辟雍是為¶
漢魏之世初自兩立至釋奠便在辟雍猶存今廢辟雍¶
而立二學中興以來相違太常王彪之答魏帝齊王使¶
有司釋奠於辟雍此是魏之大事非晉書舊典大始元¶
康釋奠太學不在辟雍大始五年元康五年二行嚮禮¶
皆於辟雍不在太學是則釋奠於太學行嚮於辟雍有¶
<pb:KR3k0049_WYG_042-37a>¶
留已行之准也中朝有辟雍猶在太學况無辟雍唯有¶
太學更當不在太學乎宰相從太常(晉尚書/大傳)¶
丁戊仲春上丁釋奠于孔宣父以顔回配焉其七十二¶
弟子及先儒並從祠仲秋之月亦如之仲春上戊釋奠¶
于齊太公以留侯張良配焉仲秋之月亦如之凡州縣¶
皆治孔宣父廟以顔回配仲春上丁州縣官行釋奠之¶
禮仲秋上丁亦如之(唐/典)¶
不及公旦晉范堅書問馮懐曰漢氏以來釋奠先師唯¶
<pb:KR3k0049_WYG_042-37b>¶
享仲尼不及公旦何也馮答曰若如來談亦當憲章堯¶
舜文武豈唯周旦乎¶
先聖先師貞觀二十一年詔以孔子為先聖更添左邱¶
明等二十二人與顔子俱配宣父於太學並為先師永¶
徽中制令改周公為先聖黜夫子為先師顔回左邱明¶
從祀開元八年勅改顔生等十哲為坐像悉應從祀曽¶
參大孝徳冠同列特為塐像坐於十哲之次二十七年¶
制夫子追贈謚為文宣故昔縁周公南面夫子西坐自¶
<pb:KR3k0049_WYG_042-38a>¶
今以後夫子南面而坐内出王者衮冕之服以衣之十¶
哲等東西列侍顔子優秩兖國公(通/典)¶
舍菜凡學春官釋奠于先師秋冬亦如之釋奠即舍菜¶
舍菜即祭菜然則國子入學以蘋蘩告誠祀其師以示¶
敬道也菜芹之屬(禮/記)¶
　吕氏春秋仲春上丁命樂正入舞舍采注命樂官正¶
　率卿大夫之子入學宫習舞也舍猶置也初入學宫¶
　必禮先師置采帛於前以贄神也周禮春入學舍采¶
<pb:KR3k0049_WYG_042-38b>¶
　舍舞秋訟學舍聲以六樂之㑹正舞位此之謂也此¶
　云習舞釋菜鄭云將舞必釋菜於先師以禮之夫臨¶
　祭豈方習舞釋奠豈獨用菜乎¶
　　耤田¶
教養耕耤所以教諸侯之養也(祭/義)¶
耤千畆帝耤千畆者使民如借故謂之耤(説/文)耤者借也¶
天子耕千畆但三推發未正岱而止借民力治之所耕¶
之穀藏於神倉以供事天地宗廟神祗人鬼之用也天¶
<pb:KR3k0049_WYG_042-39a>¶
子以身先天下以建寅之日而郊郊而後耕郊用辛日¶
而耕用亥日享先農而後耤田(禮外/傳)¶
親耕天子升壇公卿耕訖嗇夫下種耤田千畆亦曰帝¶
耤亦曰親耕亦曰王耤(漢官/儀)¶
致孝天子耤田千畆孟冬啓蟄既郊之後率公卿大夫¶
而親耕焉所以先百姓而致孝敬(五經/要義)¶
土象人立春東耕為土象人男女各二執耒鉏錢或列¶
土牛象人土牛未畢而耕也從氣應時示帥下也(論/衡)¶
<pb:KR3k0049_WYG_042-39b>¶
　　冠¶
貫髪冠貫也所以貫韜髪也(釋/名)¶
作冠上古穴居野處衣毛而冐皮後代聖人易以絲麻¶
觀暈翟之文迺染帛以效之始作五采以為服見鳥獸¶
有冠角&KR0971;胡之制遂作冠冕纓緌(輿服/志)¶
禮始故曰冠者禮之始也嘉事之重者也是故古者重¶
冠重冠故行之於廟行之於廟者所以尊重事尊重事¶
而不敢擅重事不敢擅重事所以自卑而尊先祖也(冠/義)¶
<pb:KR3k0049_WYG_042-40a>¶
著代適子冠於阼以著代也醮於客位加有成也三加¶
彌尊喻其志也冠而字之敬其名也(郊特/牲)¶
三王冠異孟懿子曰始冠必加緇布之冠何也孔子曰¶
示不忘古太古冠布齋則緇之其緌也吾未之聞今則¶
冠而幣之可也懿子曰三王之冠其異何也孔子曰周¶
弁殷哻夏収一也三王共皮弁素緌委貌周道也章甫¶
殷道也毌追夏后氏之道也(家/語)¶
周公之制天子冠者武王崩成王年十有三而嗣立周¶
<pb:KR3k0049_WYG_042-40b>¶
公居冡宰攝政以治天下明年夏六月既葬冠成王而¶
朝于祖以見諸侯亦有君也周公命祝雍作頌曰祝王¶
逹而未㓜祝雍辭曰使王近於民遠於年嗇於時惠於¶
財親賢而任能其頌曰令月吉日王始加元服去王㓜¶
志服衮職欽若昊命六合是式率爾祖考永永無極此¶
周公之制也(上/)¶
成人趙文子冠見韓獻子獻子曰戒之此謂成人成人¶
在始與善始與善善進善不善蔑由至矣始與不善不¶
<pb:KR3k0049_WYG_042-41a>¶
善進不善善亦蔑由至矣如草木之產也各以其物人¶
之有冠猶宫室之有牆屋也糞除而已何又加焉見張¶
老而語之張老曰物備之志在子是先生覆露子也(晉/語)¶
假鐘磬晉侯以公宴于河上問公年季武子對曰㑹于¶
沙隨之嵗寡君以生晉侯曰十二年矣是謂一終一星¶
終也國君十五而生子冠而生子禮也君可以冠矣大¶
夫盍為冠具武子對曰君冠必以祼享之禮行之以金¶
石之樂節之以先君之祧處之今寡君在行未可具也¶
<pb:KR3k0049_WYG_042-41b>¶
請及兄弟之國而假備焉晉侯曰諾公還及衞冠于成¶
公之廟假鐘磬焉禮也(襄/九)¶
諸侯冠邾隠公既即位將冠使大夫因孟懿子問禮于¶
孔子子曰其禮如世子之冠懿子曰天子未冠即位長¶
亦冠也孔子曰古者王世子雖㓜其即位則尊為人君¶
人君治成人之事者何冠之有懿子曰然則諸侯之冠¶
異天子與孔子曰君薨而世子主喪是亦冠也已人君¶
無所殊也懿子曰今邾君之冠非禮也孔子曰諸侯之¶
<pb:KR3k0049_WYG_042-42a>¶
有冠禮也夏之未造有自來矣今無譏焉(家/語)¶
章甫哀公問曰夫子之服其儒服與孔子對曰某少居¶
魯衣逢掖之衣長居宋冠章甫之冠(儒/行)郊持牲云章甫¶
殷道也蓋緇布冠殷世則名章甫章明也所以表明求¶
夫故謂之章甫耳¶
裂苞楯為冠楚漢會於鴻門項籍圖危髙祖樊噲聞急¶
乃裂苞楯以為冠排入羽營(周廷輿/服雜事)¶
冠辭孝昭帝冠辭曰陛下摛顯先帝之光耀以承皇天¶
<pb:KR3k0049_WYG_042-42b>¶
之嘉禄欽奉仲春之吉辰普尊大道之郊域秉率百福¶
之休靈始加昭明之元服推逺冲孺之㓜志藴積文武¶
之就徳肅勤髙祖之清廟六合之内靡不蒙徳永永與¶
天無極(博物/志)¶
惠文冠漢侍中冠武弁大冠亦曰惠文冠加金璫附蟬¶
為文貂尾為飾侍中服則左貂常侍服右貂金取堅剛¶
百鍊不耗蟬取居髙食潔貂取外勁悍而内温潤此本¶
趙武靈王胡服之制秦破之得其冠以賜侍中庾杲之¶
<pb:KR3k0049_WYG_042-43a>¶
為蟬冕所映彌有華采(職/林)¶
自蒞冠馬防子鉅為常從小六年正月齋宫中上欲冠¶
鉅夜拜為黄門郎御章臺下殿陳鼎爼自蒞冠之(東觀/漢記)¶
金石宿設江左諸帝將冠金石宿設百僚陪位豫于殿¶
上鋪大床御府令奉冕幘簪導衮服以授侍中常侍太¶
尉加幘太保加冕太尉跪念祝文曰令月吉日始加元¶
服皇帝穆穆思𢎞衮職欽若昊天六合是式率尊祖考¶
永永無極眉壽惟祺介兹景福(晉禮/志)¶
<pb:KR3k0049_WYG_042-43b>¶
人倫之始阮孝緒字士宗年十三徧通五經十五冠而¶
見其父彥之彥之誡曰三加彌尊人倫之始宜思自朂¶
以庇爾躬答曰願迹松子於瀛海追許由於穹谷庻保¶
促生以免塵累(南/史)¶
冠儀晉王堪冠禮儀云宗人申誡之曰以嵗之正以月¶
之令兄弟具來咸加爾服棄爾㓜志順爾成徳敬慎威¶
儀惟人之則壽考惟祺永受景福冠者髙跪而冠(通/典)¶
無定時王彪之以為禮冠自卜日不必以三元也又禮¶
<pb:KR3k0049_WYG_042-44a>¶
夏冠用葛履冬冠用皮履明無定時也(禮/論)¶
太子冠邢文偉歴太子典膳丞時孝敬罕見宫臣文偉¶
即减膳上書曰古者太子既冠則有司過之史虧膳之¶
宰死不書過死之宰不徹膳死之(新/唐)¶
大經冠婚之義禮之大經(上/)¶
　　婚姻¶
婚姻婚姻者何謂昏時行禮故曰婚婦人因夫而成故¶
曰姻(白虎/通)妻父曰婚壻父曰姻(上/)¶
<pb:KR3k0049_WYG_042-44b>¶
萬物始生嫁娶必以春何春天地交通萬物始生隂陽¶
交接之時也詩曰士如歸妻迨氷未泮夏小正曰二月¶
冠子娶婦之時也夫有惡行妻不得去地無去天之義¶
夫雖有惡猶不可去也故郊特牲記曰一與之醮終身¶
不改悖逆人倫殺妻父母廢弛綱紀亂之大者也義絶¶
乃得去耳天子諸侯一娶九女者何重國廣繼嗣也適¶
九何地有九州承天之施無所不生一娶九女亦足以¶
承君施九而無子百亦無益也(白虎/通)¶
<pb:KR3k0049_WYG_042-45a>¶
兄弟之義古者謂婚姻為兄弟因成兄弟之義也壻曰¶
婿以婚時往婦曰姻又壻之父曰姻婦之父曰婚婿者¶
陽也婦者隂也日往而隂氣至也(禮外/傳)¶
世世行義子孫娶妻嫁女必擇孝弟世世有行義者是¶
則其子孫慈悌孝愛不敢淫暴黨無不善三族輔之故¶
鳯凰生而有仁義之意虎狼生而有貪戾之心嗚呼戒¶
之哉無養乳虎將傷天下(大戴禮/逸禮)¶
法地禮曰女子十五許嫁納采問名納吉請期親迎以¶
<pb:KR3k0049_WYG_042-45b>¶
鴈為贄納徴用𤣥纁故不用鴈也納徴𤣥纁束帛離皮¶
𤣥三法天纁二法地也陽竒隂隅明陽道之大也離皮¶
者兩皮也以為庭實實庭偶也(白虎/通)¶
逺別或曰同姓不相娶何也曰逺別也曰今之人外内¶
相婚禮歟曰中外之親近於同姓同姓且猶不可而以¶
中外之親乎古人以為無疑故不制也今以古之不言¶
固謂之可婚不知禮者也或曰國語云同徳則同姓同¶
姓雖逺男女不相及異徳則異姓異姓雖近男女相及¶
<pb:KR3k0049_WYG_042-46a>¶
也斯言何故也曰司空季子有為而言也文公將求秦¶
以反國不敢逆秦故也(魏袁淮/正論)¶
芝草無根長子容當為求婦其父如此誰肯嫁之者造¶
求小姓足使生子天其福人不在舊族楊雄之才非出¶
孔氏芝草無根醴泉無源帝舜受襌父嚚母頑虞家世¶
法出癡子(虞翻與/弟書)¶
別禽獸夏殷五世之後則通婚姻周公制禮百世不通¶
所以別禽獸也(禮外/傳)¶
<pb:KR3k0049_WYG_042-46b>¶
劉范劉氏范氏世為婚姻(哀/上)劉氏周卿士范氏晉大夫¶
世與王家鄭崇字子游本髙宻大族世與王家相嫁娶¶
(漢/書)¶
姓同源異司空東萊王基當世大儒豈不逹禮而納司¶
空王忱女以姓同源異故也(魏氏/春秋)¶
與婚不許王粲父謙名公之胄何進為長史欲與為婚¶
見二子使擇焉謙不許(魏/志)¶
竒表陶謙字恭祖丹陽人同縣甘公出遇之塗見其容¶
<pb:KR3k0049_WYG_042-47a>¶
貌異而呼之住車與語甚悦之因許妻以女甘夫人怒¶
曰聞陶家兒游戯無度如何以女許之甘公曰彼有竒¶
表後必大成遂與之後為徐州牧(吳/書)¶
入錢不得阮脩字宣子居貧四十未有室王敦等歛錢¶
為婚皆名士也時慕之者求入錢而不得(晉/書)¶
立志守義江湛字徹淵濟陽考城人也為義康司徒主¶
簿司空檀道濟為子求湛妹婚不許義康有命又不從¶
時人重其立志守義者也(宋/書)¶
<pb:KR3k0049_WYG_042-47b>¶
非偶不承桓閎字叔道太祖輔改使禇淵致意為子晃¶
求女婚閎不敢聞命曰辭霍不婚常所嘉楫齊大非偶¶
所以不敢承殊眷太祖雖嘉其退讓而心不能懽也(吳/均)¶
(齊春/秋)¶
正潔不肯王秀之字伯奮臨汘人吏部尚書禇淵見秀¶
之正潔欲與結婚秀之不肯以此頓為府分兵參軍(齊/書)¶
抗禮不答江蒨方雅有風格僕射徐勉權重唯蒨及王¶
規與抗禮不為之屈勉因蒨門客翟景為子繇求婚于¶
<pb:KR3k0049_WYG_042-48a>¶
蒨蒨不答景再言之乃杖景四十由此與勉忤(梁/書)¶
天子娶婦漢成帝欲與近臣遊張安世𤣥孫放以公主¶
子且開敏得幸放娶后弟許嘉女上為放供張賜甲第¶
充以服飾號為天子娶婦皇后嫁女又唐中宗時蕭至¶
忠以女妻韋后舅崔從禮子帝主蕭后主崔時謂天子¶
嫁女皇后娶婦又宋英宗於仁宗為從子宣仁后於光¶
獻為甥自㓜同鞠禁中㑹温成有寵英宗遂還宫邸宣¶
仁亦歸其家洎温成薨仁宗覺無子一日謂光獻曰吾¶
<pb:KR3k0049_WYG_042-48b>¶
夫婦老無子舊養十三滔滔各已長立朕為十三后為¶
滔滔主婚使相嫁娶十三英宗行第滔滔宣仁小字也¶
時宫中謂天子娶婦皇后嫁女(邵氏聞/見録)¶
乘龍孫雋字文英與李元禮俱娶太尉桓焉女時人謂¶
桓叔元兩女俱乘龍言得壻如龍也(楚國先/賢傳)¶
不為亂倫王丞相初在江左欲結吳人請婚陸太尉太¶
尉曰培塿無松栢薫蕕不同器玩雖不才義不為亂倫¶
之始也(世/説)¶
<pb:KR3k0049_WYG_042-49a>¶
嫁以秋冬聖經論曰嫁娶古人皆以秋冬毛詩曰東門¶
之楊其葉牂牂毛萇傳曰男女失時不逮秋冬也¶
九子墨鄭衆言婚禮有合歡鈴取音聲和諧九子&KR0472;取¶
生長子孫(通/典)¶
潘楊楊綏清才㒞荗盛徳日新既藉三葉世親之恩而¶
子之姑余之伉儷焉(潘安仁/誄)潘楊之睦有自來矣(上/)¶
羊鄧諸葛恢兒娶鄧攸女于時謝尚書裒求其小女婚¶
恢乃云羊鄧是世婚江家我顧伊庾家伊顧我我不能¶
<pb:KR3k0049_WYG_042-49b>¶
復謝裒兒婚(世/説)¶
王滿東海王源嫁女與富陽滿氏源雖人品庸陋預五¶
通徹而托姻結惟利是求王滿連姻實駭物聴潘楊之¶
睦有異於此豈有六卿之胄納女管庫之家宋子河魴¶
同穴於輿臺之鬼蔑祖辱親於事為甚(沈約/彈文)¶
姻不失親王元規字正範八嵗而孤兄弟三人隨母依¶
舅氏往臨海郡時年十二郡土豪劉瑱者資財巨萬欲¶
妻以女母以其兄弟㓜弱欲結強援元規泣請曰姻不¶
<pb:KR3k0049_WYG_042-50a>¶
失親古人所重豈得茍安異壌輒昏非類母感其言而止¶
朱陳徐州古豐縣有村曰朱陳去縣百餘里桑麻青氛¶
氲一村惟兩姓世世為婚姻(白虎/通)¶
陶李陶李為婚深駭物聴¶
雙石婚禮有九子蒲未葦雙石蒲葦取其心可屈伸雙¶
義在兩固¶
當梁年俗以子午卯酉年謂之當梁年娶婦舅姑不相¶
見唐禁之(上/)¶
<pb:KR3k0049_WYG_042-50b>¶
賣馬娶婦以賣馬錢娶婦多惡病夫妻離別(龍魚/圖)¶
　　媒¶
中間孔子之郊遭程子於塗顧謂子路曰取束帛以贈¶
先生子路屑然對曰由聞之士不中間見女嫁無媒君¶
子不以交禮也(家/語)¶
蹇修吾令豐隆椉雲兮求虙妃之所在解佩纕以結言¶
兮吾令蹇修以為理(屈原/離騷)¶
不因而親宋王因其友以見於楚襄王襄王待之無以¶
<pb:KR3k0049_WYG_042-51a>¶
異宋玉讓其友其友曰夫薑桂因地而生不因地而辛¶
婦人因媒而嫁不因媒而親子之事王未耳何怨於我¶
乎(國/策)¶
逺恥防淫男娶女嫁何隂卑不能自專就陽而成之故¶
傳曰陽唱隂和男行女隨男不專娶女不專嫁必由父¶
母須媒妁何逺恥防淫佚也(白虎/通)¶
為陽語隂孝亷令狐策夢立氷上與氷下人語索紞曰¶
氷上為陽氷下為隂隂陽事也士如歸妻迨氷未泮婚¶
<pb:KR3k0049_WYG_042-51b>¶
姻事也君在氷上與氷下人語為陽語隂媒介事也君當¶
為人作媒氷泮而婚成策曰老夫耄矣不為媒也㑹太¶
守田豹因策為子求鄉人張公徴女仲春而成婚焉(晉/書)¶
媒先宿婦鳥孫國嫁娶賣馬聘先令媒者與婦宿徐乃¶
婿迎(闞騦十/二州志)¶
　　樂¶
樂書正義曰天有日月星辰地有山陵河海嵗有萬物¶
成熟國有聖賢宫觀周域官僚人有言語衣服體貌端¶
<pb:KR3k0049_WYG_042-52a>¶
修咸謂之樂(史樂/書)¶
移風易俗移風易俗莫善於樂(孝/經)¶
古樂伏羲樂名扶來亦曰立本神農樂名扶持亦曰下¶
謀(孝經/緯)伊耆有葦籥之音伏羲有網罟之詠葛天八闋¶
神農五絃事與功偕其來尚矣(隋/志)女媧命娥陵氏制都¶
良管以一天下之音命聖氏為班管合日月星辰名曰¶
充樂既成天下無不得理(帝系/譜)鉤命決伏羲樂曰立基¶
神農樂曰下謀祝融樂曰屬績少昊樂曰九淵(孝經/緯)神¶
<pb:KR3k0049_WYG_042-52b>¶
農改女皇之太樂(神鑿/度注)¶
咸池黄帝作咸池顓頊作六莖帝嚳作五英堯作大章¶
舜作招禹作夏湯作濩武王作武周公作勺勺言能勺¶
先祖之道武言以功定天下也濩言救民也夏大承二¶
帝也招繼堯也大章章之也五英英華茂也六莖及根¶
莖也咸池備矣(漢禮/樂記)有虞氏之祀其樂咸池承雲九韶¶
夏后氏其樂夏籥九成六佾六列六英殷樂大濩晨露¶
周樂大武三象棘下(淮南齊/俗訓)列子奏承雲(注黄/帝樂)大庭有¶
<pb:KR3k0049_WYG_042-53a>¶
皷籥之器黄帝有雲門之樂(詩正/義)顓頊令飛龍作效八¶
風之音命之曰承雲以祭上帝(吕氏/春秋)耳聴九韶六瑩注¶
六&KR0631;顓頊樂也(淮/南)¶
大章莊子堯有大章白虎通堯曰大章大明天地人之¶
道也公羊注堯時民樂其道章明也周禮缺文或作大¶
卷¶
韶季札觀樂見舞韶箾者曰德至矣大矣如天之無不¶
幬地之無不載雖甚盛德其蔑以加於此矣(左/傳)李斯書¶
<pb:KR3k0049_WYG_042-53b>¶
昭虞象武注樂動聲儀曰舜樂曰簫韶一云大韶漢志¶
堯作大章舜作招招繼堯也　孔子曰簫韶者舜之遺¶
音也温潤以和似南風之至其為音如寒暑風雨之動¶
物如物之動人雷動獸禽風雨動魚龍仁義動君子財¶
色動小人是以聖人務其本(樂動/聲儀)虞傳曰維元祀廵狩¶
四嶽八伯壇四奥沉四海封十有二山兆十有二州樂¶
正定樂名元祀代㤗山貢兩伯之樂焉東嶽陽伯之樂¶
舞株離其歌聲比余謡名曰晢陽儀伯樂舞鼚哉其歌¶
<pb:KR3k0049_WYG_042-54a>¶
聲比大謡名曰南陽中祀大交霍山貢兩伯之樂焉夏¶
伯之樂舞謾或其歌聲比中謡名曰初慮羲伯之樂舞¶
將陽其歌聲比大謡名曰朱千秋祀柳穀華山貢兩伯¶
之樂焉秋伯之樂舞蔡俶其歌聲比小謡名曰苓落和¶
伯之樂舞𤣥鶴其歌聲比中謡名曰歸來幽都𢎞山祀¶
貢兩伯之樂焉冬伯之舞齊落歌曰縵縵并論八音四¶
㑹歸假於禰祖用特五載一廵狩羣后德讓貢正聲而¶
九族(奏/)具成(尚書/大傳)魏公卿奏曰簫韶九奏親於虞帝之¶
<pb:KR3k0049_WYG_042-54b>¶
庭(宋/志)¶
大夏子家駒曰朱干玉戚以舞大夏注夏樂也(公羊/傳)季¶
札見舞大夏者曰美哉勤而不徳非禹其孰能修之(左/傳)¶
大夏言禹能順二聖之道而行之(白虎/通)公羊傳夏時民¶
樂大其三聖相承也¶
大濩季札見舞韶濩者聖人之𢎞也而猶有慙徳聖人¶
之難也(左/傳)程繁問樂墨子曰湯立為王事成功立因先¶
王之樂又自作樂命曰護又循九招(墨子三/辯篇)湯作護聞¶
<pb:KR3k0049_WYG_042-55a>¶
其宫聲使人温良而寛大商聲使人方亷而好義角聲¶
使人側隠而愛仁徴聲使人樂養而好施羽聲使人恭¶
敬而好禮(韓詩/外傳)湯樂曰大䕶言能䕶民之急也(白虎/通)公¶
羊注殷時民樂大其䕶已也　周穆王奏承雲六瑩九¶
韶晨露以樂之注九韶舜樂晨露湯樂(列/子)¶
辟雍文王有辟雍之樂(莊/子)詩云於論鐘皷於樂辟雍蔡¶
邕志周頌雅樂辟雍饗射用之　文王作武象之樂増¶
琴二弦曰少宫少商(帝王/世紀)文王時民樂其興師征伐故¶
<pb:KR3k0049_WYG_042-55b>¶
曰武(元命/包)¶
四家王者不空作樂樂者和盈於内動發於外應其發¶
時制禮作樂以成之是故作樂者必反天下之始樂於¶
己為本舜之時民樂其紹堯業故韶者紹也禹之時民¶
大樂其駢二聖相繼故夏者大也湯之時民大樂其救¶
於患害故護者救也文王之時民樂其興師征伐故武¶
者伐也四者天下之所同樂者一也其所同樂之端不¶
可一也(上/)¶
<pb:KR3k0049_WYG_042-56a>¶
象武文王樂名巨業武王樂名象武(樂/苑)武王因先王之¶
樂又自作樂命曰象武成王因先王之樂命曰騶虞(墨/子)¶
(三辯/篇)武王即位以六師伐殷六師未至以銳兵克之於¶
牧野乃薦俘馘于京師室乃命周公為作大武成王立¶
殷民反王命周公踐伐之商人服象為患于東夷周公¶
遂以師逐之至于江南乃為三象以嘉其徳故樂之所¶
由來者尚矣(吕/覽)武王作象樂繼文以奉天(春秋/繁露)周人其¶
樂大武三象棘下其服尚赤(淮/南)李斯書云韶虞武象注¶
<pb:KR3k0049_WYG_042-56b>¶
樂勤聲儀曰周樂伐時曰武象宋均曰象伐時用干戈¶
勺周公作勺言能勺先祖之道也(漢/志)虞氏之樂莫盛於¶
韶於周莫盛於勺(武帝策/賢良)周公輔成王作勺樂以奉天¶
(春秋/繁露)周公歌雍詠勺六服承徳(子華/子)周樂曰大武象周¶
公之樂曰酌(白虎/通)¶
遂八風伶州鳩對周景王曰琴瑟尚宫鐘尚羽石尚角¶
匏竹利制大不踰宫細不過羽故樂器重者從細輕者¶
從大是以金尚羽石尚角瓦絲尚宫匏竹尚徴革木一¶
<pb:KR3k0049_WYG_042-57a>¶
聲吕以和樂律以平聲金石以動之絲竹以行之詩以¶
道之歌以詠之匏以宣之瓦以賛之革木以節之物得¶
其常曰樂極極之所集曰聲聲應相保曰和細大不踰¶
曰平如是而鑄之金磨之石繫之絲木越之匏竹節之¶
鼓而行之以遂八風(國/語)¶
六代之樂周用六代之禮樂故有雲門咸池大韶大䕶¶
大夏大武也魯受四代之禮樂故不舞雲門咸池示有¶
降殺也(頴谷春/秋釋例)¶
<pb:KR3k0049_WYG_042-57b>¶
説新聲平公説新聲師曠曰公室其將卑乎君之明兆¶
於衰矣夫樂以開山川之風以耀徳於廣逺也風徳以¶
廣之風山川以逺之風物以聴之修詩以詠之修禮以¶
節之夫德廣逺而有時節是以逺服而邇不遷(國/語)¶
四時之聲師涓者出於衞靈公之世能寫列代之樂善¶
造新曲以代古聲故有四時之樂春有離鴻去鴈應蘋¶
之歌夏有明晨焦泉之華流金之調秋有商飈白雲落¶
葉吹蓬之曲冬有凝河流隂沉雲之操此四時之聲奏¶
<pb:KR3k0049_WYG_042-58a>¶
於靈公公情湎心惑志於政事蘧伯玉諫曰此雖以發¶
揚氣律終為沉湎靡曼之音無合於風雅非下臣宜薦¶
於君也靈公乃去新聲而親政務故衞人美其化焉師¶
涓悔其違於雅頌失為臣之道乃退而隱迹伯玉焚其¶
樂器於九逵之衢恐後世傳造焉其歌曲湮滅世代迹¶
逺唯紀其篇目之大意也(拾遺/記)¶
自正正人孔子至齊郭門之外遇一嬰兒挈其壺相與¶
俱行其視精其心正其行端孔子謂御曰趣驅之趣驅¶
<pb:KR3k0049_WYG_042-58b>¶
之韶樂方作孔子至彼聞韶三月不知肉味故樂非獨¶
以自樂也又以樂人非獨以自正也又以正人矣哉(説/爾)¶
瀟湘之樂洞庭之山浮於水上其下金堂數百間帝女¶
居之四時聞金石絲竹之音徹於山頂楚懷王之時與¶
羣才賦詩於水湄故云瀟湘洞庭之樂聴者令人難老¶
雖咸池蕭韶不能比焉每四仲之節王嘗繞山以遊宴¶
各舉四仲之氣以為樂章惟仲春律中夾鐘乃作輕流¶
水之詩宴於山南時中蕤賓乃作皓露秋霜之曲(拾遺/記)¶
<pb:KR3k0049_WYG_042-59a>¶
感天通神夫樂者聖人所以感天地通神明安萬民成¶
性類者也故聴者無不虚已竦神悦而承流是以海内¶
徧知上德被服其風光輝日新化上遷善而不知所以¶
然至於萬物不夭天地順而嘉應降故詩曰磬管鏘鏘¶
降福穰穰(漢/書)¶
秦漢樂沈約宋書曰秦樂曰五行(始皇/所改)漢樂曰文始(髙/祖)¶
(改韶舞/為之)武徳(髙祖造舞人執干戚以象/天下樂已行武以除亂)安世(舊曰房中/秦改為壽)¶
(人孝惠改/為安世)昭容(髙祖造生/於武徳)禮容(髙祖造生於/文始五行)嘉至(叔孫/通造)¶
<pb:KR3k0049_WYG_042-59b>¶
(以迎/神)四時(文帝/所造)昭徳(孝武帝造薦/之太宗廟)盛徳(孝宣造薦/之太宗廟)雲翹¶
育命(並漢樂以/祀天地)巴渝(漢初巴渝助漢/有功作此舞)魏樂曰昭武(改漢/巴渝)¶
正世(改漢安世又/為享神歌)迎靈(改漢/嘉至)武頌(改漢/武徳)昭業(改漢/昭容)鳯翔¶
(改漢/雲翔)靈應(改漢/育命)大韶(改漢/文始)大武(改漢/五行)¶
采菱陽阿奏雅樂者始如陽阿采菱(淮/南)夫歌采菱發陽¶
阿鄙人聴之不若此延路陽局(上/)邯鄲師有出新曲者¶
託之李竒諸人皆争學之後復知其非也而皆棄其曲¶
此未始知音者也(上/)注楚樂之名也楚辭曰陳鐘案皷¶
<pb:KR3k0049_WYG_042-60a>¶
造新歌涉江採菱發陽阿¶
濟南新調濟南公姚邕字子和興之弟也尤喜音樂皆¶
能度其盈虚増改曲調世咸傳之號濟南新調(十六國/春秋)¶
知音候氣北齊神武霸府田曹參軍信都芳代號知音¶
能以管候氣觀雲色嘗與人對語即指天曰孟春之氣¶
至矣人往騐管而飛灰已應每月所候言皆無爽又為¶
輪扇二十四埋地中以測二十四氣每一氣感則一扇¶
往並與管灰相應若合符契焉(古今/樂録)¶
<pb:KR3k0049_WYG_042-60b>¶
嗣真察音髙宗時章懐太子作寳慶曲閲于太清觀李¶
嗣真謂道人劉槩曰宫不召商君臣&KR0446;也角與徴戾父¶
子疑也死聲多且哀若國家無事太子任其咎俄而太¶
子廢嗣真常曰隋樂府有堂堂曲明唐再受命此日有¶
側堂堂撓堂堂之謠側不正也撓危也皇帝病日侵事¶
皆決中宫持權與人收之不易宗室雖衆居中制外勢¶
且不敵諸王殆為后所蹂踐吾見難作不乆矣后皆驗¶
(唐/舊)¶
<pb:KR3k0049_WYG_042-61a>¶
裴知古神龍元年正月享西京太廟樂作大樂令裴知¶
古宻語萬年令元行冲曰金石諧婉將有大慶其在唐¶
室子孫乎是月唐中宗復位復國為唐(上/)¶
播遷之禍明皇時凉州獻新曲帝召諸王觀之寧王進¶
曰此曲雖加臣有聞焉夫音者始於宫散於商成於角¶
徴羽莫不根抵槖籥於宫商也斯曲也宫離而少徴商¶
亂而加暴臣聞宫君也商臣也宫不勝則君勢卑商有¶
餘則臣事僣卑則逼下僣則犯上發于㣲忽形于聲音¶
<pb:KR3k0049_WYG_042-61b>¶
播之詠歌見於人事臣恐一旦有播遷之禍帝黙然果¶
安史亂方知寧王審音之妙云(開天傳/信記)¶
流寓入破天寶後調人多為流寓之思及寄興于江湖¶
僧寺而樂曲亦多以邉地為名至其曲遍繁聲謂之入¶
破蓋破碎云(唐五/行志)¶
考鐘得徴宋沈善音律太常久亡徴調沈考鐘律得之¶
(國史/補)¶
不舉樂鄭從讜在汴時以兄處誨常為鎮師歿于是郡¶
<pb:KR3k0049_WYG_042-62a>¶
訖臨政受代不於公署舉樂(唐/書)¶
宫聲尅羽後唐清㤗初王仁裕從事梁苑范延光師之¶
春正月郊野尚寒引諸臣寮餞朝客於柳柳亭樂作於¶
羽而響獨有宫聲意不諧王獨訝之私謂李巨唐獻曰¶
今日必有譸張之事蓋樂音不和今舉羽而有宫聲且¶
羽為水宫為土水土相尅得無憂乎少時筵散范引賓¶
客約鷹犬大獵於王婆店此為奔馬所墜不救於彼自¶
辰巳至午後絶而復蘇(玉堂/閑話)¶
<pb:KR3k0049_WYG_042-62b>¶
聴樂知争王仁裕性曉音律高祖初定雅樂宴羣臣於¶
承福殿奏黄鐘仁裕聞之曰音不純肅而元和聲當有¶
争者起於禁中已而兩軍校鬭昇龍門外聲聞於内人¶
以為神(五代/史)¶
變黎庻樂所以上事宗廟下以變化黎庶(史/記)¶
五音別名爾雅什樂云宫謂之重商謂之敏角謂之經¶
祉謂之迭羽謂之柳郭璞注言皆五音之別名其義未¶
聞也劉歆云宫者中也君也為四音之綱其聲重厚如¶
<pb:KR3k0049_WYG_042-63a>¶
君之徳而為重商者章也臣者其聲敏疾如臣之節而¶
為敏角者觸也民也其聲圓長經貫清濁如民之象而¶
為經徴者祉也事也其聲抑揚逓續其音如事之續而¶
為迭羽者宇也物也其聲低平掩映自下而高五音借¶
成如物之聚而為柳也(徐京安/樂書)¶
音樂重大劉韶鐘律書曰春官秋律百卉必凋秋宫春¶
律萬物必榮夏宫冬律雨雹必降冬宫夏律雷必發聲¶
夫音樂至重所感者大故曰知禮樂之情者能作知禮¶
<pb:KR3k0049_WYG_042-63b>¶
樂之文者能述(風俗/通)¶
聞聲聞宫聲無不温雅而和也(五經/通義)聞商音無不割㫁¶
而亡事也(邯鄲綽五/經折疑)聞角音無不惻隠而慈者(上/)聞徴¶
音無不善養而好施者也(通/義)¶
八音凡樂音有八鼓謂之革鐘謂之金磬謂之石琴瑟¶
謂之絲簫鼓謂之竹塤謂之土柷敔謂之木笙謂之匏¶
是謂八音(五經/要義)¶
三肆周禮鐘磬皆編懸之二八十六而在一&KR1607;謂之堵¶
<pb:KR3k0049_WYG_042-64a>¶
磬一堵謂之肆春秋傳曰歌鐘二肆此之謂也(上/)¶
夷樂舞四夷之樂明徳澤廣被四表也東夷之樂曰抹¶
離南夷之樂曰任西夷之樂曰禁北夷之樂曰昧(五經/通義)¶
　　琴¶
反天真伏羲作琴以修身理性反其天真也(琴/操)¶
削桐伏羲削桐為琴面圓法天底平象地龍池八寸通¶
八風鳯池四寸象四氣(蔡邕/論琴)¶
樂之統琴者樂之統也君子所常御不離於身非若鐘¶
<pb:KR3k0049_WYG_042-64b>¶
鼓陳於宗廟列於&KR1607;懸也以其大小得中而聲音和大¶
聲不諠譁而流漫小聲不湮滅而不聞適足以和人意¶
氣感發善心也(風俗/通)¶
正人心琴者禁也禁止於邪以正人心也(白虎/通)¶
君臣琴長三尺六寸六分廣六寸文上曰池下曰濱前¶
廣後狹象尊卑也上圓下方法天地也五絃象五行大¶
絃為君小絃為臣文王武王加二絃以合君臣之恩(琴/操)¶
文王加一武王加一今稱二絃為文武絃(釋智匠/樂録)¶
<pb:KR3k0049_WYG_042-65a>¶
　唐時有安涗者世稱善琴且知音楊收問五絃外其¶
　二云何涚曰世謂周文武二王所加者收曰能為文¶
　王操乎涚即以黄鐘為宫而奏之以少商應大絃收¶
　曰止如子之言少商武絃也且文世安得武聲乎涗¶
　大驚(唐/書)¶
象六合伏羲作琴廣六十象六合(琴/操)蔡邕琴操曰伏羲¶
氏作琴絃有五象五行(演連/珠記)農瑟羲琴逹靈成性象物¶
昭功(晉/志)伏羲絃琴農皇制瑟(後魏/樂志)伏羲氏琴長七尺二¶
<pb:KR3k0049_WYG_042-65b>¶
寸上有五絃(廣/雅)伏羲樂曰立基造琴瑟以律吕(樂/書)¶
削桐昔者至人伏羲氏王天下也仰觀象於天俯察法¶
於地逺取諸物近取諸身始畫八卦削桐為琴(琴/書)¶
神農琴琴禁也神農所作洞越練朱五絃周加二絃(説/文)¶
神農始作五絃之琴以具宫商角徴羽之音歴九代至¶
文王復増其二絃曰少宫少商(帝王/世紀)神農始削桐為琴¶
繩絲為絃以通神明之徳合天地之和今琴四尺五寸¶
法四時五行又曰神農氏為琴七絃足以通萬物而考¶
<pb:KR3k0049_WYG_042-66a>¶
理亂也(桓譚/新論)神農氏琴長三尺六寸有五絃曰宫商角¶
徴羽文王増二弦曰少宫少商(廣/雅)神農初作瑟以歸神¶
反望及其天心也(淮/南)¶
朱襄琴昔古朱襄氏之治天下也多風而陽氣蓄積萬¶
物散解果實不成故士逹作為五絃琴(吕/氏)¶
黄帝琴古琴名有清角黄帝之琴(梁元帝/纂要)黄帝作清角¶
合鬼神於㤗山之上(韓非/子)¶
堯琴堯使無句作琴五絃(通禮/纂)神人暢堯帝所作堯彈¶
<pb:KR3k0049_WYG_042-66b>¶
琴感神人現故制此弄也(謝希逸/琴論)¶
歌南風舜彈五絃之琴歌南風之詩而天下治南風之¶
詩者生長之音也舜樂好之樂與天地同意得萬國之¶
驩心故天下治(史樂/書)理重華之遺操(選琴/賦)琴道曰舜操¶
者舜聖徳𤣥逺遂升天子喟然念親巍巍上帝之位不¶
足保援琴作操(注/)舜彈五絃天下化堯彈二絃以合君¶
臣之恩(楊雄琴/清英)舜遊歴山見烏飛思親作思親操(古今/樂録)¶
上㑹稽禹上會稽者禹之所作也決江河上會稽山自¶
<pb:KR3k0049_WYG_042-67a>¶
是之後百姓降邱黎庶乂安彈琴以自歎(大周/正樂)¶
練絃朱絃古者帝王升歌清廟大琴練絃逹越大琴朱¶
絃逹越以&KR0330;為鼓謂之搏拊(尚書/大傳)¶
周公琴越裳操者周公之所作也周公輔相成王天下¶
太平萬國和㑹江黄納貢越裳重九譯而來獻周公援¶
琴而歌(大周/樂正)¶
頌琴初穆姜死使擇美檟自以為櫬與頌琴(左/傳)¶
南音晉侯觀於軍府見鍾儀問其族曰伶人也與之琴¶
<pb:KR3k0049_WYG_042-67b>¶
操南音公曰君子也言稱先職不背本也樂操本風不¶
忘舊也(上/)¶
鞭師初衞侯有嬖妾使師曹誨之琴師曹鞭之公怒鞭¶
師曹三百(左/)¶
清徴清角昔者衞靈公將之晉至濮水之上税車而放¶
馬設舍以宿夜分而聞鼓新聲者而説之使人問左右¶
盡報弗聞乃召師涓而告之曰有鼓新聲者使人問左¶
右盡報弗聞其狀似鬼神子為聴而寫之師涓曰諾因¶
<pb:KR3k0049_WYG_042-68a>¶
静坐撫琴而寫之師涓明日報曰臣得之矣而未習也¶
請復一宿習之靈公曰諾因復留宿明日而習之遂去¶
之晉晉公觴之于施夷之臺酒酣靈公起公曰有新聲¶
願請以示平公公曰善乃召師涓令坐師曠之傍援琴¶
鼓之未終師曠撫止之曰此亡國之聲不可遂也平公¶
曰此道奚出師曠曰此師延之所作與紂為靡靡之樂¶
也及武王伐紂師延東走至於濮水而自投故聞此聲¶
者必於濮水之上先聞此聲者其國必削不可遂平公¶
<pb:KR3k0049_WYG_042-68b>¶
曰寡人所好者音子其使遂之師涓鼓究之平公問師¶
曠曰此所謂何聲也師曠曰此所謂清商也公曰清商¶
固最悲乎師曠曰不如清徴公曰清徴可得面聞乎師¶
曠曰不可古之聴清徴者皆有德義之君也今吾君徳¶
薄不足以聴平公曰寡人之所好者音也願試聴之師¶
曠不得已援琴而鼓一奏之有𤣥鶴二八道(從/也)南方來¶
集於即門之垝(棟端/也)再奏之而列三奏之延頸而鳴舒¶
翼而舞音中宫商之聲聲聞於天平公大説坐者皆喜¶
<pb:KR3k0049_WYG_042-69a>¶
平公提觴而起為師曠壽反坐而問曰音莫悲於清徴¶
乎師曠曰不如清角平公曰清角可得而聞乎師曠曰¶
不可昔者黄帝合鬼神於㤗山駕象車而六蛟龍畢方¶
(神/名)並鎋蚩尤居前風伯進掃雨師灑道虎狼在前鬼神¶
在後螣蛇伏地鳯凰覆上大合鬼神作為清角今主君¶
徳薄不足聴之聴之將恐有敗平公曰寡人老矣所好¶
者音也願遂聴之師曠不得已而鼓之一奏之有𤣥雲¶
從西方起再奏之大風至大雨隨之裂帷幙破俎豆隳¶
<pb:KR3k0049_WYG_042-69b>¶
廊瓦坐者散走平公恐懼伏於廊室之間晉國大旱赤¶
地三年平公之身遂瘙病故曰不務聴治而好五音不¶
已則窮身之事也(韓子/本過)師曠鼓琴通於神明玉羊白鵲¶
陞枝翾翔(瑞應/圖)晉平公出言而不當師曠舉琴而撞之¶
跌任宫壁左右欲塗之平公曰舍之以此為寡人失孔¶
子曰平公非不痛其體也欲來諫者也韓子聞之曰羣¶
臣失禮而弗誅是縱過也有以夫平公之不霸也(淮南/齊俗)¶
昔者師曠奏白雪之音而神物為之下降風雨暴至平¶
<pb:KR3k0049_WYG_042-70a>¶
公癃病晉國赤地(上覽/冥訓)¶
文王操孔子學琴於師襄子襄子曰吾雖以擊磬為官¶
然能於琴今子於琴已習可以益矣孔子曰丘未得其¶
數也有間曰已習其數可以益矣孔子曰丘未得其志¶
也有間曰已習其志可以益矣孔子曰丘未得其為人¶
也有間曰孔子有所謬然思焉有所睪然髙望而逺眺¶
曰丘迨得其為人矣近黮而黒頎然長曠如望羊奄有¶
四方非文王其孰能為此師襄子避席葉拱而對曰吾¶
<pb:KR3k0049_WYG_042-70b>¶
子聖人也其傳曰文王操(家/語)¶
可與聴音孔子晝息於室而鼓琴焉閔子自外聞之以¶
告曽子曰嚮也夫子之音清徹以和淪入至道今也更¶
為幽沉之聲幽則利欲之所為發沉則貪得之所為施¶
夫子何所之感若是乎吾從子入而問焉曽子曰諾二¶
子入問夫子夫子曰然女言是也吾有之向見猫方取¶
鼠欲其得之故為之音也女二人者欲識諸曽子對曰¶
閔子夫子曰可與聴音矣(孔叢/子)¶
<pb:KR3k0049_WYG_042-71a>¶
使絃切切閔子騫三年喪畢見於孔子與之琴使之絃¶
切切而悲孔子曰君子也哀未盡能㫁之以禮(家/語)¶
聞彈悲樂夫榮啓期一彈而孔子三日樂感於和鄒忌¶
一徽而威王終夕悲感於憂動諸琴瑟形諸音聲而能¶
使人為之哀樂縣法設賞而不能移風易俗者其誠心¶
弗施也(淮主/訓)¶
撫心髙蹈瓠巴鼓琴而鳥舞魚躍鄭師文聞之棄家從¶
師襄遊三年不成章師襄曰子可以歸矣師文舍其琴¶
<pb:KR3k0049_WYG_042-71b>¶
歎曰且小假之以觀其後無幾何復見師襄曰得之矣¶
於是當春而叩商絃以召南吕凉風忽至草木成實及¶
秋而叩角絃以激夾鐘温風徐迴草木發榮當夏而叩¶
羽絃以召黄鐘霜雪交下川池暴沍及冬而叩徴絃以¶
激蕤賓陽光熾烈堅氷立散將終命官而揔四絃則景¶
風翔慶雲浮甘露降澧泉涌師襄乃撫心高蹈曰微矣¶
子之彈也雖師曠之清角鄒衍之吹律亡以加之(列/子)¶
蓬萊移情伯牙學琴於成連先生成連曰吾師云春在¶
<pb:KR3k0049_WYG_042-72a>¶
海中能移人意乃與遊蓬萊山留伯牙曰子居習之我¶
將迎子師刺船而去伯牙迎過但見海水&KR1043;洞山林冥¶
杳鳥獸悲號歎曰吾師將移我情乃援琴而歌終成理¶
至遂為天下妙為連仙(樂府/解題)¶
絶絃伯牙善鼓琴鍾子期善聴伯牙鼓琴志在豋高山¶
鍾子期曰善哉峩峩兮若泰山志在流水鍾子期曰善¶
哉洋洋乎若江河伯牙所念鍾子期必得之(列/子)鍾子期¶
死伯牙破琴絶絃終身不復鼓琴以為世無足復為鼓¶
<pb:KR3k0049_WYG_042-72b>¶
琴者(吕/氏)¶
霖雨奔山伯牙游於泰山之隂卒逢暴雨土於巖下心¶
悲乃援琴而鼓之初為霖雨之操更造崩山之音曲每¶
奏鍾子期輒窮其趣伯牙乃舍琴而歎曰善哉善哉子¶
之聴夫志想象猶吾心也吾於何逃聲哉(列/子)¶
仰秣昔者瓠巴鼓瑟而流魚出聴伯牙鼓琴而六馬仰¶
秣(荀勸/學)西京賦曰天子駕彫軫六駁駁又曰六𤣥蚪之¶
奕奕齊騰驤而沛艾仰首而秣聴其聲也(注/)瓠巴鼓瑟¶
<pb:KR3k0049_WYG_042-73a>¶
而淫魚出聴伯牙鼓琴駟馬仰秣(淮南/説山)淫魚喜音仰秣¶
仰頭欠吐謂馬笑也(注/)¶
懸壁周師經鼓琴魏文侯起舞賦曰使我言而無見違¶
師經援琴而撞文侯不中中旒潰之文侯謂左右曰為¶
人臣而撞其君其罪如何左右曰罪當烹提師經下堂¶
一等師經曰臣可一言而死乎文侯曰可師經曰昔堯¶
舜之為君也唯恐言而人不違桀紂之為君也唯恐言¶
而人違之臣撞桀紂非撞吾君也文侯曰釋之是寡人¶
<pb:KR3k0049_WYG_042-73b>¶
之過也懸琴於城門以為寡人符不補旒以為寡人戒¶
(説苑十二/國史同)¶
治國弭人騶忌子以鼓琴見威王威王説而舍之右室¶
須臾王鼓琴騶忌子推户入曰善哉鼓琴王勃然不説¶
去琴按劒曰夫子見容未察何以知其善也騶忌子曰¶
夫大絃濁以春温者君也小絃亷折以清者相也攫之¶
深醳之愉者政令也鈞諧以鳴大小相益回邪而不相¶
害者四時也吾是以知其善也王曰善語音騶忌子曰¶
<pb:KR3k0049_WYG_042-74a>¶
何獨語音夫治國家而弭人民皆在其中王又勃然不¶
説曰若夫語五音之紀信未有如夫子者也若夫治國¶
家而弭人民又何為乎絲桐之間騶忌子曰夫大絃濁¶
以春温者君也小絃亷折以清者相也攫之深而醳之¶
愉者政令也鈞諧以鳴大小相益回邪而不相害者四¶
時也夫復而不亂者所以治昌也連而徑者所以存亡¶
也故曰琴音調而天下治夫治國家而弭人民者無若¶
乎五音者王曰善騶忌子見三月而受相印(史/記)大絃者¶
<pb:KR3k0049_WYG_042-74b>¶
君也寛和而温小絃者臣也清亷而不亂(琴/操)¶
張急調下應侯與賈午子坐聞其鼓琴之聲應侯曰今¶
日之琴一何悲也賈午子曰夫張急調下故使之悲耳¶
急張者良材也調下者官卑也取夫良材而卑官之安¶
能無悲乎應侯曰善哉(説/苑)¶
鼓琴令悲雍門周以琴見孟嘗君先生鼓琴亦能令文¶
悲乎對曰臣之所能令悲者先貴而後賤昔富而今貧¶
擯壓窮巷不交四鄰不若身材高妙懷質抱真逢䜛罹¶
<pb:KR3k0049_WYG_042-75a>¶
謗結怨而不得信不若交歡而結愛無怨而生離逺赴¶
絶國無相見期不若㓜無父母壯無妻兒出以野澤為¶
隣入用掘冗為家困於朝夕無所借貸若此人者但聞¶
飛烏之號秋風鳴條則傷心矣臣一為之援琴而長不¶
息未有不悽惻而涕泣者也今若足下居則廣厦高堂¶
連闥洞房下羅帷來清風倡優在前謟諛侍側揚激楚¶
舞鄭妾流聲以娛耳練色以淫目水戯則舫龍舟建羽¶
旗鼓鉤乎不測之淵野游則登平原馳廣囿強弩下高¶
<pb:KR3k0049_WYG_042-75b>¶
鳥勇士格猛獸置酒娛樂沉醉忘歸方此之時視天地¶
曽不若一指雖有善鼓琴未能動足下也孟嘗君曰固¶
然雍門周曰臣竊為足下有所常悲夫角帝而困秦者¶
君也連五國而伐楚者又君也天下未嘗無事不從即¶
衡從成則楚王衡成則秦帝夫以秦楚之強而報弱薛¶
猶磨蕭斧而伐朝道也有識之士莫不為足下寒心天¶
道不常寒暑更進退千秋萬嵗之後宗廟必不血食高¶
臺既以傾曲池又已平墳墓生荆棘狐狸穴其中游兒¶
<pb:KR3k0049_WYG_042-76a>¶
牧豎躑躅其足而歌其上曰孟嘗君之尊貴亦猶若是¶
乎於是孟嘗君喟然太息涕淚交睫而未下雍門周引¶
琴而鼓之徐動宫徴叩角羽終而成曲孟嘗君遂歔欷¶
而就之曰先生鼓琴令文立若亡國之人也(桓譚/新論)¶
璵璠樂秦咸陽宫有琴長六尺安十三絃二十六徽皆¶
用七寶飾之銘曰璵璠之樂(西京/雜記)¶
琴心司馬相如素與臨卭令王吉相善臨卭富人卓王¶
孫有女文君新寡好音相如謬與令相重而以琴心挑¶
<pb:KR3k0049_WYG_042-76b>¶
之相如之臨卭車騎雍容閑雜甚都及飲卓氏弄琴文¶
君竊從户窺之心悦而好之恐不得當也(史/記)其詩曰鳯¶
兮鳯兮歸故鄉遊遨四海求其皇有一艶女在此堂室¶
邇人遐毒我腸何由交接為鴛鴦也又曰鳯兮鳯兮從¶
皇栖得托子尾永為妃交情通體必和諧中夜相從別¶
有誰(索/隠)¶
散操雅琴之意事皆出龍徳諸琴雜事中趙氏者渤海¶
人趙定也宣帝元康神爵間丞相奏能鼓琴者渤海趙¶
<pb:KR3k0049_WYG_042-77a>¶
定梁國龍徳皆召入見温室使鼓琴時閑燕為散操多¶
為之涕泣者(劉向/別録)¶
單鵠寡鳬齊人劉道強善彈琴能作單鵠寡鳬之弄聴¶
者皆悲不能自攝(西京/雜記)¶
鳯凰趙后有寶琴曰鳯凰皆以金玉隠起為龍鳯螭鸞¶
古賢列女之象亦善為歸鳯送逺之操焉¶
雙鳯離鸞慶安世年十五為成帝侍郎善鼓琴能為雙¶
鳯離鸞之曲趙后悦之白上得出入御内絶見幸常着¶
<pb:KR3k0049_WYG_042-77b>¶
輕絲履招風扇紫綈裘與后同居處欲有子而終無𦙍¶
嗣(上/)¶
令譚失次上嘗問宋𢎞通博之士𢎞薦桓譚譚善鼓琴¶
喜鄭聲上數聴悦之𢎞聞坐府上遣吏召譚責問之𢎞¶
叩頭良久乃遣後二令譚鼓琴譚為之失次上問之𢎞¶
言其故故不復令譚給辨(東觀/漢記)¶
楚琴傷心漢桓帝聞楚琴悽愴傷心倚房而悲慷慨長¶
息曰善哉為聲若此而足矣昔季流子向風而鼓琴聴¶
<pb:KR3k0049_WYG_042-78a>¶
之者淚下(阮籍/樂論)¶
焦尾蔡邕亡命江海逺跡吳會在吳吳人有燒桐以爨¶
者邕聞火烈之聲知其良木因請而裁為琴果有美音¶
而其尾猶焦故時人名曰焦尾琴焉(後/漢)張隲文士傳曰¶
邕告吳人曰吾昔嘗經會稽髙遷亭見屋椽竹東間第¶
十六可以為笛取用果有異聲伏滔長笛賦序云柯亭¶
之觀以竹為椽邕取為笛竒聲獨絶也¶
五曲蔡邕性沉審志好琴道以嘉平元年入清溪訪鬼¶
<pb:KR3k0049_WYG_042-78b>¶
谷先生其所居山五曲曲有幽居靈跡毎一曲制一弄¶
三年曲成出呈馬融王允董卓之軰皆異之(琴/纂)¶
象九星琴本五絃宫商角徴羽也加二絃文武也後漢¶
蔡邕又加二絃象九星(琴/書)¶
識㫁絃蔡琰字文姫蔡邕之女聰惠秀異年六嵗邕夜¶
鼓琴絃絶琰曰第二絃邕故㫁一絃問之琰曰第四絃¶
邕曰偶得之耳琰曰吳札觀化知興亡之國師曠吹律¶
識南風不競由此言之何云不知也(琰別/𫝊)¶
<pb:KR3k0049_WYG_042-79a>¶
鼓琴與名顧雍少從蔡伯喈學鼓琴伯喈貴異之謂曰¶
卿必有成故以名與卿雍伯喈同名由此(江表/傳)¶
琴經琴經一卷諸葛亮撰述製琴之始及七絃之音十¶
三徽所象之意(中興/書目)¶
廣陵散稽康字叔夜譙國人少嘗晝寢夢人身長丈餘¶
自稱黄帝伶人骸骨在公舍東三里林中為人發露若¶
為葬埋當厚相報康至其處果有白骨脛長三尺遂収¶
葬之其夜復夢長人來授以廣陵散曲及覺撫琴而作¶
<pb:KR3k0049_WYG_042-79b>¶
其聲甚妙都不遺忘高貴鄉公時康為中散大夫後為¶
鍾㑹所䜛司馬文王誅之(異/苑)稽康燈下彈琴忽有一人¶
長丈餘著黒單衣革帶康熟視之乃吹火滅之曰恥與¶
魑魅爭光嘗行長路數十里有亭名月華投此亭由來¶
殺人中散心神蕭散了無懼意至一更操琴先作諸弄¶
雅聲逸奏空中稱善中散撫琴而呼之君是何人答云¶
身是故人幽沒於此聞君彈琴音曲清和昔所好故來¶
聴耳身不幸非理就終形體殘毁不宜接見君子然愛¶
<pb:KR3k0049_WYG_042-80a>¶
君之琴要當相見君勿怪惡之君可更作數曲中散復¶
為撫琴擊節曰夜已久何不來也形骸之間復何足計¶
乃手挈其頭曰聞君奏琴不覺心開神悟恍若蹔生遂¶
與共論音聲之趣辭甚清辯謂中散曰君試以琴見與¶
乃彈廣陵散便從受之果悉得中散先所受引殊不及¶
與中散誓不得教人天明語中散相與雖一遇於今夕¶
可以逺同千載於此長絶能不悵然(靈鬼/志)稽康嘗宿王¶
伯通館忽有八人云吾有兄弟為樂人不勝羇旅今傳¶
<pb:KR3k0049_WYG_042-80b>¶
君廣陵散甚妙今代莫傳(大周/正樂)吕安罹事稽康詣獄以¶
明之鍾㑹庭論康文王於是録康閉獄臨死而兄弟親¶
族咸與共别康顔色不變問其兄曰向以琴來不邪兄¶
曰以來康取調之為太平引曲成歎曰太平引於今絶¶
也(文士/傳)稽康臨死顧視日影索琴彈之曰袁孝尼嘗從¶
吾學廣陵散吾惜故不與廣陵於是絶矣(竹村十/賢𫝊)稽康¶
援琴而鼓既而歎曰雅音於是絶矣(魏氏/春秋)杜䕫妙於廣¶
陵散稽中散就其子猛求得此聲(劉潜/琴議)¶
<pb:KR3k0049_WYG_042-81a>¶
　韓皋生知音律嘗聞鼓琴至止息歎曰妙哉稽生之¶
　為是曲也其當晉魏之際乎其音商商主金晉乘金¶
　運此所以知魏之季而晉將代也王陵母邱儉文欽¶
　諸葛誕相繼為揚州督都咸有匡復之謀皆為司馬¶
　懿父子所殺康以揚州故廣陵地故其曲曰廣陵散¶
　言魏室散亡自廣陵始止息者晉雖暴興終止息於¶
　此也其音哀傷潜迫脇永嘉之亂其應乎叔夜撰此¶
　將貽後代之知音者且避晉魏之禍所以託之神鬼¶
<pb:KR3k0049_WYG_042-81b>¶
　也(新舊/唐書)¶
　應𤾉與劉劭孔才書云聴廣陵之清散傅𤣥琴賦云¶
　馬融譚思于止息稽康琴賦云次其曲引所宜則廣¶
　陵止息東武太山¶
　夫徳璉季長俱在康前而康賦有廣陵止息之語故¶
　知琴曲之名其來舊矣可云稽所撰曲耶太平引廣¶
　陵散雅音之説互有不同伯通館月華亭畫夢之言¶
　各家並載又豈可謂散自廣陵託之鬼神耶皋詭辭¶
<pb:KR3k0049_WYG_042-82a>¶
　以欺人而史氏載之于傳豈聆音察理者耶¶
稽中散夜彈琴忽有一鬼械而長歎舉其手&KR0209;曰為君¶
一絃一調中散與琴彈之聲清泠遙問不對疑是蔡邕¶
邕死之日身著桎梏(語/林)¶
㑹稽賀思令善彈琴嘗夜在月中坐臨風鳴絃忽有一¶
人形狀甚偉著械有慚色至其中庭稱善與之相語自¶
云是稽中散謂賀云卿下手極快但於古法未備因授¶
以廣陵散賀遂傳之于今不絶(幽明/録)¶
<pb:KR3k0049_WYG_042-82b>¶
一絃琴孫登字公和不知何許人散髪至地行吟樂于¶
居白鹿蘇門二山彈一絃琴善嘯毎感風雷稽康師事¶
之三年不言(晉/記)¶
嘯琴音諧孫豋清浄無為好讀易彈琴頺然自得覩其¶
風神若遊六合之外者當魏末居北山中石窟為宇編¶
草自覆阮嗣宗見豋披髪端坐巖下逍遙鼓琴嗣宗自¶
下趨進莫得與言嗣宗乃長嘯與琴音諧會豋因嘯和¶
之妙響動于林壑(别/傳)¶
<pb:KR3k0049_WYG_042-83a>¶
撫琴不受齊王冏輔政稽紹為侍中詣冏諮事遇冏讌¶
㑹董艾葛旟等白冏稽侍中善於絲竹公可令操之左¶
右進琴紹推却不受冏曰今日共為歡興何却耶紹曰¶
公恊輔皇室令作事可法紹雖官卑職備常伯操絲比¶
蓋樂官之事不可以先王法服為伶人之業今逼高命¶
不敢茍辭當釋冠冕襲私服此紹之心也旟等不自得¶
而退(世/説)¶
鼓琴無忤阮瞻字千里咸之子也善彈琴人聞其能多¶
<pb:KR3k0049_WYG_042-83b>¶
往求聴不問貴賤長㓜皆為彈之神氣冲和内兄潘岳¶
毎令鼓琴終日逹夜曽無忤色識者歎其恬淡不可榮¶
辱也(晉/書)¶
哭彦先顧榮彦先平日好琴及喪家人常以琴置靈座¶
上張季膺往哭之不勝其慟遂徑上床鼓琴作數曲竟¶
撫琴曰顧彦先頗復賞此不又大慟遂不執孝子手而¶
出(上/)¶
破琴戴逵字安道少有文藝善鼓琴太宰武陵王晞聞¶
<pb:KR3k0049_WYG_042-84a>¶
其能琴使人召焉逵對使者破琴曰戴安道不為王門¶
伶人晞怒乃更引其兄述述亦能樂聞命忻然操琴而¶
往逵不樂當世以琴書為娛不逺千里(晉中/興書)¶
人琴俱亡王子猷子敬俱病篤而子敬先亡子猷問左¶
右何以都不聞消息此已喪矣語時了不悲便索輿來¶
奔喪都不哭子敬素好琴便徑入坐靈床上取子敬琴¶
彈絃既不調擲地云子敬人琴俱亡因慟絶良久月餘¶
亦卒(世/説)¶
<pb:KR3k0049_WYG_042-84b>¶
援琴歌棗趙正字文業渭水人情度敏逹性好譏諫符¶
堅末年寵惑鮮卑惰於治政正因援琴歌曰昔聞孟津¶
河千里作一曲此水本自清是誰攪令濁堅動容曰是¶
朕也又歌曰北園有棗樹布葉垂重隂外雖饒棘刺内¶
實有赤心堅笑曰將非趙文業耶其調戯機捷皆此類¶
也(前秦/録)¶
鬼舞庭中㑹稽有防風鬼屢見城邑常䟦雷門上脚乗¶
至地晉横陽令賀韜鼔琴防風聞琴聲在賀中庭舞(世/説)¶
<pb:KR3k0049_WYG_042-85a>¶
賀韜吳人也常夜彈琴感鬼神已舞數曲斯亦妙之至¶
也(大周/正樂)¶
彈琴爛柯晉中朝時有王質者嘗入山伐木至石室見¶
童子四人彈琴而歌質因留鐵斧柯而聴之童子以一¶
物與質狀若棗質取而含之更不復饑遂復少留亦謂¶
俄頃童子曰汝來已久何不遽去質承命視所坐斧柯¶
爛盡既歸計離家已數十年矣舊宅遷移室宇靡存遂¶
號痛而絶(鄭緝之/東陽記)¶
<pb:KR3k0049_WYG_042-85b>¶
望月鼓琴晉王恭伯字子升㑹稽人美姿容善鼓琴為¶
東宫舍人求假休吳到閶門郵亭望月鼓琴俄有一女¶
子從一女謂恭伯曰妾平生愛琴願共撫之其姿質甚¶
麗恭伯留之宿向曉而别以錦褥香囊為訣恭伯以玉¶
簮贈行俄而天曉聞鄰船有吳縣令劉惠基亡女靈前¶
失錦褥及香囊斯須有官吏遍搜鄰船至恭伯船獲之¶
恭伯懼因述其言我亦贈其玉簮惠基令檢果於亡女¶
頭上獲之惠基乃慟哭因呼共伯以子壻之禮其女名¶
<pb:KR3k0049_WYG_042-86a>¶
稚華年十六而卒(邢子才山/河别記)女郎名妙容字稚華大婢¶
名春條年二十許小婢名桃枝年十五皆善彈箜篌妙¶
宛轉歌相繼俱卒其詞有云願為星與漢光影共徘徊¶
又曰願為煙與霧氛氲對容姿(續齊/諧記)¶
琴中趣陶潜性不解音而蓄素琴一張絃徽不具毎朋¶
酒之㑹則撫而和之云但識琴中趣何勞絃上聲(本傳/通考)¶
(作陶/隠居)¶
松石意蕭思話嘗從太祖登鍾山北嶺中道有盤古清¶
<pb:KR3k0049_WYG_042-86b>¶
泉上使于石止彈琴因賜銀鐘酒謂曰相賞有松石間¶
意(宋/書)¶
衆山皆響宗少文好山水愛逺遊有疾還江陵歎曰老¶
疾俱至名山恐難徧覩惟澄懷觀道卧以遊之凡所遊¶
履皆圖之於室謂人曰撫琴動操欲令衆山皆響古有¶
金石弄為諸桓氏取重桓氏亡其聲遂絶惟少文傳焉¶
文帝遣樂師楊歡就受之(宋/書)¶
造新弄戴顒字仲若父逹善琴書顒及兄勃並受琴於¶
<pb:KR3k0049_WYG_042-87a>¶
父父沒所傳之聲不忍復奏各造新弄勃制五部顒制¶
十五部顒又制長弄一部並傳於世中書令王綏嘗攜¶
客造之勃等方進豆粥綏曰聞卿善琴試欲一聴不答¶
綏恨而去(南/史)¶
清曠衡陽王義季鎮京口長史張邵與戴顒姻通迎來¶
止黄鵠山山北有竹林精舍林澗甚美顒憩於此澗義¶
季亟從之遊顒服其野服不改常度為義季鼓琴並新¶
聲變曲其三調遊絃廣陵止息之流皆與世異文帝毎¶
<pb:KR3k0049_WYG_042-87b>¶
欲見之嘗謂黄門侍郎張敷曰吾東巡之日當宴戴公¶
山下也以其好音長給正聲伎一部顒合何嘗白鵠之¶
聲以為一調號為清曠(南/史)¶
犯徽劉琨之為竟陵王誕司空主簿誕有寶琴左右犯¶
其徽誕罰焉琨之諫以為非是誕曰此余寶也琨之曰¶
前哲以善人為寶不以珠玉為寶故王孫圉稱觀父為¶
楚國之寶未聞以琴瑟為寶誕忸然不悦(宋/書)¶
妙絶王仲雄善彈琴瑟時妙絶江左有蔡邕焦尾琴在¶
<pb:KR3k0049_WYG_042-88a>¶
主衣庫上敕五日一給仲雄(蕭子顯/齊書)¶
風韻柳世隆少立功名晚專以談義自業善彈琴世稱¶
公雙𤨏為士品第一常自云馬舞第一清談第二彈琴¶
第三在朝不干世務垂簾鼓琴風韻清逺甚獲世譽(南/史)¶
稽心羊體柳惲字文暢世隆次子也初宋時有稽元榮¶
羊蓋者並善琴云傳戴安道法惲從之學特窮其妙齊¶
竟陵王子良雅賞狎之子良常置酒後園有晉太傅謝¶
安鳴琴在側援以授惲惲彈為雅弄子良曰卿巧越稽¶
<pb:KR3k0049_WYG_042-88b>¶
心妙臻羊體良質美乎信在今夜豈止當世稱竒亦可¶
追踪古烈初父世隆彈琴為士流第一惲人世隆彈琴¶
為士流第一惲毎奏其父曲常感思復變體備寫古曲¶
嘗賦詩未就以筆捶琴坐客過以筯扣之惲驚其哀韻¶
乃製為雅音後傳擊琴自於此惲常以今聲轉棄古法¶
乃著清調論具有條流(上/)¶
有道之器禇彥回嘗聚袁粲舍初秋凉夕風月甚美彦¶
回援琴奏别鵠之曲宫商既調風神諧暢王彧謝莊併¶
<pb:KR3k0049_WYG_042-89a>¶
在坐撫節而歎曰以無累之神合有道之器宫商暫離¶
不可得已(上/)¶
柳令流亞齊江夏王鋒字宣頴性好琴書嘗覲武帝賜¶
以寶裝琴仍於御前鼓之大見賞帝謂鄱陽王鏗曰闍¶
黎琴亦是柳令之流亞其既事事有意吾欲試以臨人¶
鏗曰昔鄒忌鼓琴威王委以國政乃出為南徐州刺史¶
江祐嘗謂王宴曰江夏王有才行亦善能匿迹以琴道¶
授羊景之景之著名而江夏掩能扵世非止七絃而已百¶
<pb:KR3k0049_WYG_042-89b>¶
氏亦復如之鋒聞歎曰江祐遂復為混沌書眉欲益反¶
弊耳寡人聲酒是躭狗馬是好豈復一豪於平生哉當¶
時以為話言(上/)¶
龍吟鄭述祖字恭文開封人能鼓琴自造龍吟十弄云¶
嘗夢異人彈琴寤而寫得當時以為絶妙(北/齊)¶
臨岳顔黄門曰琴首更絃者為臨岳絲綽云回風臨岳¶
修飾流離成公綏云臨岳則齊州之丹林琴必以堅木¶
藉絃¶
<pb:KR3k0049_WYG_042-90a>¶
吳聲蜀聲趙師子邪利天水人也在隋為知音至唐真¶
觀初獨步上京遽入琴𫟍傳之稽氏累代居曹遂令曹¶
郡琴者所修五弄具列於曹妙傳濮州司馬氏琴道不¶
墜於地也師云吳聲清宛若長江廣流綿綿徐逝有國¶
士之風蜀聲躁急若繫浪奔雷亦一時俊決也(周書/樂志)¶
寶琴司馬承禎睿宗引入中掖廷問其術帝曰廣成之¶
言也錫寶琴霞紋被還之(本/傳)¶
斵製斵製之妙蜀稱雷霄郭諒吳稱沈鐐張越霄諒清¶
<pb:KR3k0049_WYG_042-90b>¶
雅而沈細鐐越並鳴而響亮唐明皇反蜀召雷儼待詔¶
襄陽馮昭亦善攻斵鬻之不售節使盧公鈞聞之見重¶
受一張仍贈之詩自是馮氏門其屨滿矣(陳氏/樂書)¶
百衲唐&KR0648;公李勉好雅琴嘗取桐梓之精者雜綴為之¶
百衲琴用蝸殻為之其間三面尤絶異通謂之響泉韻¶
聲絃一上可十年不㫁(尚書/故實)¶
撰琴譜汧公鎮宣武戎事之隙以琴書為娛自造琴聚¶
新舊桐材扣之合律者則裁而膠綴不中者棄之故所¶
<pb:KR3k0049_WYG_042-91a>¶
蓄二琴殊絶所謂響泉韻磬者也性不善俗間音聲唯¶
二寵妓曰秀奴七七皆聰惠善琴兼篳輿歌時令奏之¶
自撰琴譜(因話/録)¶
自寶汧公雅好琴常斵桐又取漆筩為之多至數百張¶
求者與之有絶代者一名響泉一名韻磬自寶於家京¶
師又以樊氏路氏為第一路氏有房太尉石枕損之不¶
理蜀氏斵桐琴常自品第一上者以玉次者以琴瑟又¶
次以金徽螺蚌(國史/補)¶
<pb:KR3k0049_WYG_042-91b>¶
汎聲張相𢎞静夜㑹名家觀鄭宥彈琴宥調二絃至切¶
各置一榻動宫則宫應動角則角應稍不切乃不應宥¶
師董庭蘭尤善汎聲祝聲(上/)¶
大小忽雷韓晉公奉使入蜀至洛谷山椒巨樹聳茂可¶
愛烏鳥之聲皆異下馬以探弓射其巔杪柯墜於下響¶
震山谷有金石之韻使還戒縣尹募樵夫伐之取其幹¶
載以歸召良匠㫁之亦不知其名堅緻如紫石復金色¶
綫交結其間匠曰為胡琴槽他木不可並遂為二琴名¶
<pb:KR3k0049_WYG_042-92a>¶
大者曰大忽雷小者曰小忽雷因便殿徳皇言樂遂獻¶
大忽雷及禁中所有小忽雷在親仁里(南部/新書)¶
授子不操衞次公子字從周善鼓琴為渭南尉京兆尹¶
李齊運使其子交歡欲次公授之琴次公拒之由是終¶
身未嘗操絃(舊/唐)¶
筝聲琵琶聲于頔嘗令客彈琴其嫂知音聴於簾下歎¶
曰三分之中一分筝聲二分琵琶聲絶無琴韻(國史/補)¶
心驅神遇趙璧彈五絃琴人問其術璧曰吾之五絃也¶
<pb:KR3k0049_WYG_042-92b>¶
始則心驅之中則神遇之終則天隨之方吾浩然眼如¶
耳如鼻不知五絃之為璧璧之為五絃也(語/林)¶
靈開渠裴説寛之姪孫佐西川&KR0330;皋幕善鼓琴時稱妙¶
絶靈開山有美桐取而製以新様遂謂之靈開渠(南部/新書)¶
琴有氣琴有氣曽識一道者相琴知吉凶(酉陽/雜爼)¶
拊琴去𤓰處士求嬰性高古善拊琴去其𤓰作肉聲有¶
公子不善之嬰作色曰如樂其聲何不&KR0008;鼓聞者莫不¶
大笑(葆光/録)¶
<pb:KR3k0049_WYG_042-93a>¶
五聲叢鳴越客沈蚪子劉琴絃素絲七條其上備指一¶
弄五聲叢鳴鳴中有靈峯横空烏泉出雲鳯龍騰(上/)¶
哀烏啼松吟風悲(舒元輿/斵琴記)¶
洗凡清絶錢忠懿王能琴遣使物色良琴使者至天台¶
宿山寺聞瀑布聲止在簷外晨起視之瀑布下淙石處¶
正對一屋柱而且向日私念曰若是桐木即良琴在是¶
矣削之果桐也即賂寺僧易之取陽面二琴材以聞乞¶
俟一年斵之既成獻忠懿一曰洗凢二曰清絶遂為曠¶
<pb:KR3k0049_WYG_042-93b>¶
代之寶(琴/書)¶
挾琴牧羊勝之逸人也常挾琴牧羊巨澤漢王知其賢¶
將聘焉委以國政勝之曰王廢牧羊之任而委四海之¶
務是錯亂天下顛倒人倫竟赴於隂山之中(大周/正樂)¶
魚躍潜聴瓠巴六國時人也工琴好古因夏日俯於池¶
亭鼓之感魚躍潜藻而聴焉(上/)¶
清風頴揚李氏處女年十五天寶中遘疾七日不食魂¶
飛𠖇𠖇如升上景在雲霧中於女仙人蘆藕苖間受美¶
<pb:KR3k0049_WYG_042-94a>¶
清風等五十曲(琴/書)¶
暢操凡琴曲和樂而作命之曰暢暢者言其道之美暢¶
猶不敢自安也憂愁而作命之曰操操者言困阨危廹¶
猶不失其操也(風俗/通)¶
古琴清角黄帝之琴號鐘齊桓公琴繞梁楚莊王琴緑¶
綺司馬相如琴焦尾蔡邕琴鳯凰趙飛鸞琴(上/)¶
　¶
　¶
<pb:KR3k0049_WYG_042-94b>¶
　¶
　¶
　¶
　¶
　¶
　¶
　¶
　天中記卷四十二¶
