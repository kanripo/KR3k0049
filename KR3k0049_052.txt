# -*- mode: mandoku-view; -*-
#+TITLE: 天中記
#+DATE: 2015-08-24 23:32:42.770761
#+PROPERTY: ID KR3k0049
#+PROPERTY: BASEEDITION WYG    
#+PROPERTY: JUAN 卷五十二
<pb:KR3k0049_WYG_052-1a>¶
欽定四庫全書¶
　天中記卷五十二¶
　　　　　　　　　　　　明　陳耀文　撰¶
　　李¶
玉衡星玉衡星散為李(運斗/樞)¶
土宜五沃之土其梅其杏其桃其李(管地/員)¶
趙李休無實李一名趙李座接慮李今之麥李(爾/雅)¶
王文王母遺帝上清玉文之李(黄帝/内𫝊)¶
<pb:KR3k0049_WYG_052-1b>¶
顔淵李武帝初修上林&KR0080;羣臣逺方各獻名果異樹亦¶
有製為美名以摽竒麗李十五紫李緑李朱李黄李青¶
綺李青房李同心李車下李含枝李食枝李顔囘李羗¶
李燕李蠻李侯李(西京/雜記)¶
李大如瓶李少君謂武帝溟海棗大如𤓰鍾山之李大¶
如瓶臣以食之遂生竒光(漢武/内傳)¶
員丘紅李仙之上藥有員丘紅李(上/)¶
玉葉琳國去長安九萬里生玉葉李色如碧玉數千歳¶
<pb:KR3k0049_WYG_052-2a>¶
一熟味酸甘韓衆常餌此李因名韓衆李(洞真/記)帝坐神¶
明臺設琳國碧李¶
御李子許昌節度使小㕔是故魏景福殿董卓亂曹操¶
挾令遷帝自洛都許許州有小李子色紅黄大如櫻桃¶
謂之御李子即獻帝所植至今有焉(述異/記)¶
廬山白李袁本初時有神出河東號度索君人共立廟¶
兖州蘓氏母病徃禱見一人着白布單衣高冠冠似魚¶
頭度索君曰昔廬山共食白李未久已三千年日月易¶
<pb:KR3k0049_WYG_052-2b>¶
得使人悵然去後度索居云此南海君也(列異/傳)¶
安陽李魏文帝安陽殿前天降朱李八枚啖一枚數日¶
不食今李種有安陽李大而甘者即其種也(述異/記)¶
𤣥雲李五雲丹山上有𤣥雲之李食之得仙(真人王/褒内傳)¶
玉李五原蔡綖入山而還欺家人云到崑崙山有玉李¶
王𤓰玉桃其實形如世間桃李但光明洞徹而堅須以¶
玉井水洗之便軟而不可食(抱朴/子)¶
枯枝赤李安丘望之病篤弟子公沙都來省之與安丘¶
<pb:KR3k0049_WYG_052-3a>¶
共坐於庭樹下安丘曉然有痊聞李香開目見雙赤李¶
着枯枝都仰手承李自堕掌中安丘食之所苦除盡(稽/康)¶
(高士/傳)¶
道傍苦李王戎年七歳嘗與諸兒遊觀道邊李樹有子¶
折枝諸小兒競走取之惟王戎不動人問之荅曰樹在¶
道傍而多子此必苦李也取之信然(世/説)¶
啖李伐樹和嶠性至儉家有好李王武子求之與不過¶
數十王武子因其上直率少年能食之者持斧詣園飽¶
<pb:KR3k0049_WYG_052-3b>¶
共噉畢伐之送一車枝與和公問曰何如君李和旣得¶
而笑之已(上/)嶠諸弟徃園中食李而皆計核責錢故嶠¶
婦弟王濟伐之也(語/林)¶
鑽核王安豐有好李嘗賣之恐人得其種乃鑽核而賣¶
(世/説)¶
同心北齊武帝改芳林園為仙都苑植名果有合歡杏¶
同心李(花木/録)¶
盤屈如龍武徳中有獻李樹連李盤屈如龍(舊/唐)¶
<pb:KR3k0049_WYG_052-4a>¶
果品之首李直方常第果實若貢士者以緑李為首楞¶
棃為二櫻桃為三柑為四蒲桃為五或薦荔枝曰寄舉¶
之首問栗何如曰最有實事不出八九始范氏以諸香¶
品時輩侯味虚撰百官本草皆此類也(國史/補)¶
瑞應唐肅宗至徳二年返轅指扶風令釋元皎於鳯翔¶
開元寺置御藥師塲忽於法㑹内生一叢李樹有四十¶
九莖元皎等表賀帝喜曰此大瑞應荅勅云瑞李繁滋¶
國之興兆生在伽藍之内足知覺樹之榮感此殊祥與¶
<pb:KR3k0049_WYG_052-4b>¶
師同慶(宋高/僧傳)¶
似葢興元元年八月亳州貞元縣大空寺僧院李樹種¶
來十四年纔長一丈八寸今春枝忽上聳高六尺周圍¶
似葢九尺餘(舊/唐)¶
楊花南唐李昇受徐溫之禪也其日白雀見于庭江西¶
楊化為李洪州李生連理詔還李姓國還號唐(江南/别録)¶
朱仲李房陵定山有朱仲李園三十六所潘岳閑居賦¶
曰房陵朱仲之李李尤果賦云三十六園之朱李葢仙¶
<pb:KR3k0049_WYG_052-5a>¶
李縹而神李紅陸士衡果賦云中山之縹李是也(述異/記)¶
黄中西王母居龍月城城中産黄中李花實上皆有黄¶
中二字王母惜之過於蟠桃(集真/記)¶
嘉慶子東都嘉慶坊有李樹其實甘鮮為京都之美故¶
稱嘉慶李今人但言嘉慶子葢稱謂旣熟不加李亦可¶
記也(韋述兩/京記)¶
金李杜陵有金李李之大者謂之夏李小者呼鼠李(述/異)¶
九都北狄渤海有九都之李(唐/志)¶
<pb:KR3k0049_WYG_052-5b>¶
春李華林國有春李冬華春熟(鄴中/記)¶
黄建李有黄建李青皮李馬肝李冬李十一月熟(廣/志)河¶
沂黄建房陵縹青(傳𤣥/賦)南居細李四月先熟(風土/記)¶
二色瀬鄉老子祠有紫石榴紅縹李一李二色(上/)¶
如拳山中有縹李大如拳者呼拳李李尤果賦云如拳¶
之李(上/)¶
　　柰¶
三種柰有白赤青三種張掖有白柰酒泉有赤柰(廣/志)二¶
<pb:KR3k0049_WYG_052-6a>¶
柰曜丹白之色(閑居/賦)¶
啖紫柰夏禹詣鍾山啖紫柰醉金酒服靈實行九真而¶
猶塟於㑹稽(真/誥)¶
福鄉柰展上公學道于伏龍地乃植柰彌滿所住之土¶
常白諸仙人云昔在華陽下食白柰美憶之未久忽已¶
三千歳矣郭四朝後來住其處又種五果上公云此地¶
善可種柰所謂福鄉之柰可以除災癘(洞仙/𫝊)¶
緑柰上林苑有白柰紫柰緑李(西京/雜記)有紫柰大如升甜¶
<pb:KR3k0049_WYG_052-6b>¶
如蜜核紫花青硏之有汁如漆可染衣其汁着衣不可¶
湔浣亦名闇衣柰(洞冥/記)帝坐神明臺果則有塗陰紫梨¶
圓丘仙藥之次者有圓丘紫柰(漢武/内傳)上握蘭園之金精¶
摘圓丘之紫柰(故/事)¶
神柰漢末楊氏家園中産神柰三株(述異/記)¶
冬熟即夕殿中虎賁宣詔賜臣冬柰一奩詔使溫啖夜¶
非食時而賜見及柰以夏熟今則冬至物以非時為珍¶
恩以絶口為厚詔曰此柰從梁州來道里旣逺又來東¶
<pb:KR3k0049_WYG_052-7a>¶
轉暖故稍變色不佳耳(曹植/表)¶
抱樹王祥後母庭中有柰樹始着子使祥守視晝驅鳥¶
雀夜驚䖝鼠時雨忽至祥抱樹至曙母見之惻然(蕭廣/濟孝)¶
(子/傳)¶
三𤣥夫人姓魏名華存性樂神仙季冬夜半有四真人¶
降夫人静室因設𤣥雲紫柰絳實靈爪夫人還王屋山¶
王子喬等並降夫人與真人為賓主設三𤣥紫柰(續仙/傳)¶
碧柰紫㣲王夫人詩云俯潄雲瓶津仰掇碧柰花濯足¶
<pb:KR3k0049_WYG_052-7b>¶
玉天池皷枻牽牛河(真/誥)¶
白花如柰成帝杜皇后崩先是三吳女子相與簮白花¶
望之如素柰𫝊言天公織女死為之着服至是而後崩¶
(晉/書)紹興五年寧徳皇后訃音從北庭來陳之茂䟽云十¶
年罹難終弗返於蒼梧萬國啣寃徒盡簮于白柰¶
實重七斤白馬寺浮圖前柰林葡萄異於餘處柰實重¶
七斤葡萄實偉于棗至熟時帝取之或賜宫人宫人轉¶
遺親以為竒異得者不敢輙食乃歴數家(洛陽伽/藍記)¶
<pb:KR3k0049_WYG_052-8a>¶
承光柰承光寺亦多果木柰味甚美冠於京師(上/)¶
不顧落實楊愔字遵彦㓜年學庭前有柰樹實落于地¶
群兒咸争之愔獨坐不顧其季父暐&KR0244;入學舘見之大¶
用嗟異顧謂賔客曰此兒恬裕有我家風(典/畧)¶
朱奈貞觀中頓丘有人于黄河渚上拾菜得一樹栽子¶
大如指持歸蒔之三年乃結子五顆味狀如柰又似林¶
檎多汁異常酸美送縣縣上州以其竒味乃進之後樹¶
長成漸至三百顆每年進之號曰朱柰至今猶存徳貝¶
<pb:KR3k0049_WYG_052-8b>¶
博等州取其枝接所在豊足人以為從西域浮來碍渚¶
而住矣(僉/載)永徽中魏郡人王方言拾得此樹以果獻刺¶
史紀王慎王貢於高宗以為朱柰又名五色林檎或謂¶
之聨珠果上重賜王方言文林郎亦號此果為文林果¶
俗云頻婆果(洽聞/記)¶
冬柰崑崙山上有冬柰冬生子碧色須玉井之水洗之¶
方可食(拾遺/記)¶
聖柰河州鳯林闗有靈巖寺每七月十五日溪宂流出¶
<pb:KR3k0049_WYG_052-9a>¶
聖柰大如盞以為常(洽聞/記)¶
春秋柰虎丘山下三面有春秋二柰(虎丘/山䟽)¶
大如兎頭白柰出凉州野猪澤大如兎頭(酉/陽)¶
似日給日給之華與柰相似也柰結實而日給零落虚¶
偽之言與真實相似也虚偽敗而真實成(杜恕/篤論)¶
來禽林檎似赤柰子亦名黒禽亦名來禽言味甘熟則¶
來禽也(廣/志)此有三種大長者為柰圓者林檎夏熟小者¶
味澀為梣秋熟(本/草)¶
<pb:KR3k0049_WYG_052-9b>¶
　　杏¶
歳星之精杏者東方歳星之精也(典/術)¶
三種滎陽有白杏鄴中有赤杏有柰杏(廣/志)¶
海杏范蠡宅在湖中有海杏大如拳(地/志)¶
縹杏瀬鄉老子祠有縹杏(述異/記)¶
文杏漢上林&KR0080;有文杏林有文彩(西京/雜記)餘文杏以為梁¶
(相如長/門賦)¶
&KR0382;萊杏上林&KR0080;有蓬萊杏東海郡都尉于吉所獻一株¶
<pb:KR3k0049_WYG_052-10a>¶
花雜五色六出云是仙人所食(西京/雜記)號仙人杏(述異/記)¶
仙人杏天台山有杏花六出而五色杏園洲在南海中¶
多杏海上人云仙人種杏處漢時常有人洲行遇風泊¶
此洲五六月日食杏故免死云洲中有冬杏王充果賦¶
云冬實之杏春熟之甘晉郭太儀果賦云杏或冬而實¶
(述異/記)¶
金杏濟南郡之東南有分流山山上多杏大如棃黄如¶
橘土人謂之漢帝杏亦曰金杏(酉/陽)¶
<pb:KR3k0049_WYG_052-10b>¶
杏林董奉字君異居廬山為人治病重病得愈者令種¶
杏五株輕病得愈者為栽一株數年之中杏有十數萬¶
株欝然成林杏子熟奉於林中所在作簞食一器宣語¶
買杏者不復須來報但自取之一器糓便得一器杏有¶
人少糓徃而取杏多即有三四頭虎逐之奉悉以杏所¶
得糓賑救貧窮(神仙/𫝊)杏花北嶺上有樹百株今猶稱董¶
先生杏林(得陽/記)¶
三𤣥紫杏仙人有三𤣥紫杏(南岳夫/人𫝊)¶
<pb:KR3k0049_WYG_052-11a>¶
杏核如笠裴沆再從伯遇白衣老人裴渇甚求茗老人¶
指一土龕此中有少漿可就取裴視龕中有杏核一扇¶
如笠蒲中有漿漿色正白乃力舉飲之不復飢渇漿味¶
如杏酪老人曰君向飲杏漿當哭九族親情且以酒色¶
為誡也(酉陽神仙/感遇傳)¶
望杏三月杏花盛可葘白沙輕土之田(四民/月令)杏花如何¶
可耕白沙(上/)¶
救荒嵩山東北有牛山箕山多杏至五月爛然黄茂自¶
<pb:KR3k0049_WYG_052-11b>¶
中國䘮亂百姓飢饉皆資此為命人人充飽而杏不盡¶
(嵩髙/山記)¶
靈山靈山之下其木多杏(山/經)¶
卜歳杏多實不蟲者來年秋禾善五木者五糓之先欲¶
知五糓但視五木擇其木盛者來年多種之萬不失一¶
故五果分五行所以表五谷也(師矌/占術)¶
　　桃¶
五木之精桃者五木之精仙木也(典/術)互見元日¶
<pb:KR3k0049_WYG_052-12a>¶
應氣驚蟄大壯初九桃始華不華倉庫多火(易卦/通騐)¶
桃棓王子慶忌死于劒羿死于桃棓棓大杖以桃木為¶
之以擊殺羿由是以來鬼畏桃(淮/南)¶
氷桃扶桑東有磅磄山日所不及其地寒上有桃樹千¶
圍其花青黒色萬歳一實西王母以食穆王(拾遺/記)¶
桃殳齊桓公出逰遇一丈夫衰衣應歩帶着桃殳桓公¶
恠而問之曰是何名何經所在何篇所居何以斥逐何¶
以避余丈夫曰是名二桃桃之為言亡也夫日日慎桃¶
<pb:KR3k0049_WYG_052-12b>¶
何患之有故亡國之社以戒諸侯庶人之戒在於桃殳¶
桓公説其言與之共載来年正月庶人皆佩詩曰殷監¶
不逺(韓詩/外傳)¶
垂行子産相鄭徃見壺丘子林與其弟子坐必以年是¶
倚其相於門也夫相萬乘之國而能遺之故相鄭十八¶
年刑三人殺二人桃李之埀於行(説苑/作街)者莫之援也錐¶
刀之遺於道者莫之舉也(呂/覽)¶
碧桃尹喜從老子西遊省太真王母共食碧桃之實(内/傳)¶
<pb:KR3k0049_WYG_052-13a>¶
六果之下孔子御坐於魯哀公哀公賜之桃與黍哀公¶
請用仲尼先飯黍而後㗖桃左右皆揜口而笑哀公曰¶
黍者非飯之也以雪桃也仲尼對曰丘知之矣夫黍者¶
五糓之長也祭先主為上盛果蓏有六而桃為下祭先¶
王不得入廟丘聞之也君子以賤雪貴不聞以貴雪賤¶
今以五糓之長雪果蓏之下是從一雪下也丘以為妨¶
義故不敢以先於宗廟之盛也(韓外/儲)¶
二桃殺三士公孫接田開彊古冶子事景公勇而無禮¶
<pb:KR3k0049_WYG_052-13b>¶
晏子言于公曰此危國之器也不若去之因請公使人¶
少餽之二桃曰三子何不計功而食公孫接田開彊各¶
言功援桃而起古冶子又言其功曰二子何不反桃抽¶
劍而起二子曰吾勇不子若功不子逮取桃不讓是貪¶
也然而不死無勇也皆反其桃挈領而死古冶子曰二¶
子死之冶獨生之不仁耻人以言而夸其聲不義恨乎¶
所行不死無勇亦反其桃挈領而死(晏子/春秋)¶
餘桃昔彌子瑕有寵於衛君與君遊於果園食桃而甘¶
<pb:KR3k0049_WYG_052-14a>¶
不盡以其半啖君君曰愛我哉忘其口味以啖寡人及¶
彌子色衰愛弛得罪于君曰是固嘗啖我以餘餘桃故¶
彌子之行未變于初也而以前之所以見賢而後獲罪¶
者愛憎之變也(韓説/難)¶
樹桃陽虎得罪于衛北見簡子曰自今以來不復樹人¶
矣簡子曰何哉陽虎對曰夫堂上之人臣所樹者過半¶
矣朝廷之吏臣所立者亦過半矣邊境之士臣所立者¶
亦過半矣今夫堂上之人親却臣於君朝廷之吏親危¶
<pb:KR3k0049_WYG_052-14b>¶
臣於衆邊境之士親刼臣於兵簡子曰唯賢者為能報¶
㤙不肖者不能夫樹桃李者夏得休息秋得食焉樹蒺¶
藜者夏不得休息秋得其刺焉今子之所樹者蒺䔧也¶
自今以來擇人而樹毋已樹而擇之(説/苑)崔頥荅豫章王¶
書云門有將相宜樹桃李(隋/書)或謂狄仁傑曰天下桃李¶
悉在公門(通/鑑)王冷然上裴耀卿書云拾遺補闕容有種¶
乎僕不佞亦相公一株桃李也(摭/言)¶
　魏文侯時子質仕而獲罪焉去而北游謂簡主曰從¶
<pb:KR3k0049_WYG_052-15a>¶
　今已後而不復樹徳於人矣云云(韓詩/外傳)御覽李部引¶
　之按史六國年表趙簡子與魏獻子同時文侯元年¶
　簡子之子襄子巳卒其去簡子之死三十三年矣韓¶
　詩疑誤雅翼以韓詩作韓子亦誤¶
剖腹周書云秦吏趙凱以私恨告國民吳旦生盜食宗¶
廟御桃旦生對曰民不敢食也王曰剖其腹出其桃史¶
記惡而書之曰食桃之肉當有遺核王不知此而剖人¶
腹以求桃非禮也(鍾離意/别傳)¶
<pb:KR3k0049_WYG_052-15b>¶
園亡一桃知伯庖人亡炙一篋而即知之韓魏將反而¶
不能知邯鄲子陽園亡一桃而即覺之其自亡也而不¶
能知斯皆鋭情於小而忘大者也(劉子觀/量篇)¶
獲桃得道寧都金精山係第三十五福地漢初張芒女¶
麗英入山獲二桃得道長沙王吳苪一日至洞中見其¶
女乘紫雲在半空謂苪曰吾為金星之精降治此山言¶
訖即升天而去(白玉蟾/記勝覽)¶
三偷東郡獻短人帝疑其精召東方朔朔至呼短人曰¶
<pb:KR3k0049_WYG_052-16a>¶
巨靈阿母還來否短人不對因指朔謂上曰西王母種¶
桃三千年一着子此兒不良已三過偷之矣(漢武/故事)西王¶
毋以七月七日降帝宫命侍女取桃須㬰以玉盤盛桃¶
七枚大如&KR2858;子形圓色青以呈王母王母以四顆與帝¶
三顆自食桃味甘美口有盈味帝&KR0008;録其核王母問帝¶
帝曰欲種之耳母曰此桃三千歳一實中夏地土薄不¶
生如何帝乃止(内/傳)後上殺諸道士妖妄者百餘人西王¶
母遣使謂上曰求仙而信邪欲見人而殺戮吾與帝絶¶
<pb:KR3k0049_WYG_052-16b>¶
矣又致三桃曰食此可得極壽(故/事)¶
桃湯王莾畏漢髙神靈乃令虎賁㧞劒四面斫髙廟桃¶
湯赤鞭灑屋(梅/子)¶
巨桃漢明帝時恒山獻巨桃核霜下結花隆暑方熟亦¶
云仙人所食帝使值于霜林園園皆植寒果積氷之節¶
百果方盛俗謂之相陵聲之誤也(拾遺/記)¶
天台桃漢明帝永平五年剡縣劉晨阮肇共入天台山¶
取糓皮迷路不得返經十餘日粮盡饑餒殆死遥望山¶
<pb:KR3k0049_WYG_052-17a>¶
上有一桃大有子實而絶巖㫁澗永無登路板縁藤葛¶
然後得上各啖數桃而不飢下山一大溪邊有二女資¶
質妙絶因要還家勅婢云劉阮二郎向雖得瓊實猶尚¶
虚弊可速作食有胡麻山羊脯甚美遂留半載餘二人¶
懷土求歸女曰宿福所率何復欲還因指示還路旣出¶
無復相識問得七世孫傳聞上世入山迷不得歸(洲明/録)¶
桃源晉太元中武陵人捕魚從溪而行忘路逺近忽逢¶
桃花林夾兩㟁芳華鮮美落英繽紛林盡得山山有小¶
<pb:KR3k0049_WYG_052-17b>¶
口初極狹行四五步豁然開朗邑屋連接鷄犬相聞男¶
女衣着悉如外人見漁父驚為設酒食云先世避秦難¶
率妻子來此遂與外人間隔問今是何世不知有漢不¶
論魏晉旣出白太守劉歆即遣人隨徃尋之迷不復得¶
路(陶濳桃/源記)¶
鬼不畏桃譙郡夏侯文規亡後見形還家經庭前桃樹¶
邊過曰此桃我昔所種子乃美好其婦曰人言亡者畏¶
桃君何不畏耶荅曰桃東南枝長二尺八寸向日者憎¶
<pb:KR3k0049_WYG_052-18a>¶
之或亦不畏也(甄異/傳)¶
奪帝食桃惠帝征成都王於安陽城北軍敗日已向中¶
而大官未暇進食左右有賫秋桃一枚便以獻帝帝食¶
三枚石超使人擘手奪三枚(四王/啟事)¶
斫桃武歴陽女嫁阮宣武絶忌家有一桃樹華葉灼燿¶
宣歎美之即便大怒使婢取刀斫樹摧折其華(柘婦/記)¶
求桃桓𤣥素輕桓崖崖在京下有奴桃𤣥連就求之遂¶
不得佳者𤣥與殷仲文書以為嗤笑曰徳之休明肅慎¶
<pb:KR3k0049_WYG_052-18b>¶
貢其楛矢如其不爾籬壁間物亦不可得也(世/説)¶
勾桃鄴華林苑有勾鼻桃子重三斤或二斤半亦有名¶
棃几此衆果氣味甘美入口消汁人間有名果季龍作¶
蝦蟆車四箱廣一丈深一丈合土在中植之則無不生¶
也(洽聞/記)¶
仙人桃魏華林園景陽山南有百果園果列作林林各¶
有堂有仙人桃其色赤表裏照徹得霜即熟亦出崑崙¶
山亦曰王母桃也(伽藍/記)洛城華林園内有冬桃十月始¶
<pb:KR3k0049_WYG_052-19a>¶
熟形如括蔞食之觧勞亦名西王母桃(酉/陽)¶
康國獻正觀十一年康國獻金桃銀桃詔令置於苑囿¶
(舊/唐)¶
桃花宴四年春上宴於桃花園羣臣畢從學七李嶠等¶
各獻桃花詩上令宫女歌之辭旣清婉歌仍妙絶獻詩¶
者舞蹈稱萬歳上勅太常簡二十篇入樂府號曰桃花¶
行(景龍文/竒記)¶
助嬌御&KR0080;新有千葉桃花帝親&KR0933;一枝挿於妃子寳冠¶
<pb:KR3k0049_WYG_052-19b>¶
上曰此箇花尤能助嬌態(天寶/遺事)¶
消恨明皇於禁苑中初有千葉桃盛開帝與貴妃日逐¶
宴于花樹下帝曰不獨萱草忘憂此花亦能消恨(上/)¶
葉濶五寸桑苧翁謂李復云天寳末有韋長史虚舟寓¶
于廬山瀑布泉時夏月多雨見瀑布之中流出一桃葉¶
濶五寸長一尺二寸(北户/録)¶
核容一升至徳初徐正字凝于海䀋縣白塔沙渚之上¶
得一桃核片可貯一升(上/)水部員外郎杜陟嘗見江淮¶
<pb:KR3k0049_WYG_052-20a>¶
士人以桃核扇量米正容一升言於九嶷山溪中得(酉/陽)¶
桃大如椀史論在齊州時出獵憇蘭若中覺桃香異常¶
訪其僧僧言近有人施二桃因取獻論大如飯椀論時¶
饑盡食之核大如鷄&KR0401;論因詰其所自僧導論上山越¶
澗至一處清泉恠石非人境也有桃數百株其香撲鼻¶
論與僧各食一蔕取兩個而返(酉/陽)¶
仙桃咸通中越僧懷一居雲門寺遇一道流相與入山¶
花木繁茂水石幽勝久之覺飢道流曰此有仙桃千歳¶
<pb:KR3k0049_WYG_052-20b>¶
一實可以療飢以一桃授之大如二升器竒香珍味非¶
世所有懷一自此不食(神仙感/遇傳)¶
方冬培桃武宗朝術士王瓊妙于化物無所不能方冬¶
以藥栽培桃杏數株一夕繁英盡發芳蕋濃艶月餘方¶
謝(劇談/録)¶
核大如斗咸通中王&KR0903;為王屋令遇東極真人王太虚¶
授以所注黄庭經復與桃核大如數斗器磨而服之身¶
輕無疾(王氏神/仙傳)¶
<pb:KR3k0049_WYG_052-21a>¶
思戒莊宗年邁多疾馮道因奏事言於帝曰臣願陛下¶
&KR0230;膳之間動留調衛道指御前果實曰如食桃不康翊¶
日見桃而思戒可也如食李不康翊日見李而思戒可¶
也陛下幸思而戒之矣(後唐/史)¶
紅桃六出蜀孟知祥僭位召百官宴芳林園賞紅桃花¶
其葉六出(外史/檮杌)¶
核濶尺餘蜀文谷好古之士也於中書舍人劉光祚處¶
見桃核杯杯濶尺餘紋綵燦然真蟠桃之實也劉自云¶
<pb:KR3k0049_WYG_052-21b>¶
少時遊華岳見一道士以此核酌瀑泉&KR0981;潄觀之驚駭¶
道士以半片授之(野人/閑話)孟㫤二十年十二月中書舍人¶
劉光祚進蟠桃核酒盃云得華山陳摶賜帛五十疋(張/唐)¶
(英後蜀紀事外/史檮杌亦載)有人以桃核半枚獻王黼者中容米三¶
四斗(墨莊/漫録)¶
大桃吐谷渾有桃大如石甕(洽聞/記)大食勿斯離國桃子¶
重二斤(史/)木子之大者有積石山之桃實焉大如十斛¶
籠(𤣥中/記)東海有山名度索山有大桃樹屈盤三千里曰¶
<pb:KR3k0049_WYG_052-22a>¶
蟠桃(十洲/記)大海中女人國土産蓮肉長尺餘桃核長二¶
尺¶
玉桃玉桃服之長生不死若不得早服之臨死日服之¶
其尸畢天地不朽(神農/經)¶
桃梟桃實已乾著木上經冬不落者名桃梟又名桃奴¶
正月採之(本/草)¶
偏桃偏桃出波斯國波斯呼為婆淡樹長五六丈圍四¶
五尺葉似桃而濶大三月開花白色落落結實狀如桃¶
<pb:KR3k0049_WYG_052-22b>¶
子而形偏故謂之偏桃其肉苦澁不可噉核中仁甘甜¶
西域諸國並珍之(酉/陽)占畢國出偏核桃形如半月狀波¶
斯人取食之絶香美極長氣力比於中夏桃仁療疾不¶
殊㑹最云偏桃仁㪍律國尤多花殷紅色郎中觧忠順¶
使安西以蘿蔔挿之而生桃仁肥大其桃皮不堪食(北/户)¶
(録/)¶
金桃貞觀二十一年康國獻黄桃大如鵝卵其色如金¶
亦呼為金桃(通/典)¶
<pb:KR3k0049_WYG_052-23a>¶
木桃桃之大者謂之木桃詩云投我以木桃是也¶
獼猴洋州雲亭山生獼猴桃甚甘酸食之止渇(海/録)¶
綏山葛由好刻木作羊賣之一旦騎羊上綏山王侯追¶
之皆得仙綏山多桃故諺曰得綏山一桃雖不得仙亦¶
足以豪(列仙/𫝊)¶
雲臺綿州彰明縣雲臺山天柱崖下有一桃樹髙五丈¶
餘外皮似桃内心似松張道陵與王長趙昇試法于此¶
四百餘年桃迨今不朽有碑記之道經云雲臺山有一¶
<pb:KR3k0049_WYG_052-23b>¶
桃樹三年一花五年一實懸絶無底之谷趙昇乃自擲¶
取得桃子餘者無能取之治應胃宿(郡國/志)¶
咒桃樊夫人與夫劉剛俱學道術各自言勝中庭有兩¶
大桃樹夫妻各咒其一夫人咒者兩枝相闘擊良久綱¶
所咒者桃走出籬外(神仙/𫝊)¶
仙桃仙桃出蘓眤仙壇有人至心祈之輙落壇上或至¶
五六顆形如石塊赤黄色破之如有核三重硏飲之立¶
愈衆疾尤治邪氣¶
<pb:KR3k0049_WYG_052-24a>¶
紅衣人歌天寶中處士崔元㣲東洛有宅入嵩山採术¶
茯苓回宅中蒿萊滿院時春季夜風月清朗忽有青衣¶
引十餘人有緑裳者前曰某姓揚指一人曰李氏又一¶
人曰陶氏又指一緋衣小女曰姓石名醋醋各有侍¶
女輩色皆殊絶香氣&KR0008;&KR0008;襲人處士命酒各歌以送之¶
紅衣人送酒歌曰綘衣披拂路盈盈淡染臙脂一朶輕¶
自恨紅顔留不住莫怨春風道薄情月中隨而送之踰¶
&KR0080;墻入苑中乃桃花精也(博異/記)¶
<pb:KR3k0049_WYG_052-24b>¶
石城玉桃古記云昔人于天目捕獵沮雨于石城之外¶
見林間有白桃一顆摘入手如氷忽又變紅其熱如湯¶
遂採木葉包之藏于白囊下山捫之猶在及至家惟木¶
葉存(杭州/志)¶
接桃李接桃而本強者其實毛(化/書)¶
　　櫻桃¶
含桃仲夏羞含桃先薦&KR0230;廟含桃櫻桃鸎鳥所含食故¶
言含桃也(吕/覽)一名朱桃一名麥美(木/草)¶
<pb:KR3k0049_WYG_052-25a>¶
櫻桃有三種櫻桃其種有三大而殷者曰呉櫻桃黄而¶
白者曰蠟珠小而赤者曰水櫻桃食之皆不如蠟硃(楊/膳)¶
(夫/録)¶
獻宗廟漢惠帝出離宫叔孫通曰禮有春嘗果方今櫻¶
桃可獻願陛下出因取櫻桃獻宗廟諸獻果自此始(漢/書)¶
賜羣臣明帝於月夜宴羣臣於園太官進櫻桃以赤瑛¶
為盤賜羣臣月下視之盤與桃同色羣臣皆笑云是空¶
盤(拾遺/記)¶
<pb:KR3k0049_WYG_052-25b>¶
餉櫻桃太宗將致櫻桃於鄭公稱奉則是尊言賜又似¶
卑問之虞監曰昔梁帝遺齊巴陵王稱餉遂從之(舊/唐)¶
賜朱櫻四年夏四月上與侍臣於樹中摘櫻桃恣其食¶
未後於蒲萄園太陳宴席奏宫樂至㝠每人賜朱櫻兩¶
籠(景覧/舘記)¶
和以杏酪四年夏四月上幸兩儀殿命侍臣昇殿食櫻¶
桃其櫻桃並盛以琉瑠和以杏酪飲酴醿酒(上/)¶
口&KR0933;𤣥宗紫宸殿櫻桃熟命百官皆摘之(舊/唐)¶
<pb:KR3k0049_WYG_052-26a>¶
蠟帛丸雜果中李希烈始入汴聞户曹㕘軍竇良女桂¶
娘美而能文強取之桂娘將出門顧其父曰慎無戚必¶
能滅賊桂娘在希烈側能巧曲取信得聞密謀希烈歸¶
蔡州桂娘常稱陳仙竒忠勇可用而妻亦竇姓願如姒¶
媢者以固其夫希烈然之桂娘以姊事仙竒妻因論以¶
禍福仙竒妻然之興元元年四月希烈暴死其子不發¶
喪欲悉誅諸將自立未决有獻含桃者桂娘白希烈子¶
分遺仙竒妻且以示無事于外因為蠟帛丸雜果中出¶
<pb:KR3k0049_WYG_052-26b>¶
所謀仙竒見之言于薛育明日各以所部兵譟而入子¶
迫出遍拜語已斬之取首以獻后兩月吳少誠殺仙竒¶
知桂娘謀因亦殺之(杜樊/川集)¶
賜太后文宗始即位嘗因内園進新櫻桃將以賜三宫¶
太后上曰送太后焉可以為賜因援筆易其文簿曰奉¶
太后自是以為常(舊/唐)¶
櫻桃宴唐時新進士尤重櫻桃宴乾符四年劉鄴第二¶
子覃及第時狀頭已下方議醵率覃濳遣人預購數十¶
<pb:KR3k0049_WYG_052-27a>¶
樹獨置是宴大㑹公卿時京國櫻桃初出雖貴逹未&KR0244;¶
遇而覃山積鋪席復和以糖酪者人享蠻畫一小盎亦¶
不啻數升以至參御輩靡不霑足(摭/言)¶
夣遺櫻桃裴元裕羣從中有悦鄰女者夣妓遺二櫻桃¶
食之及覺核墜枕側(酉/陽)¶
養櫻桃陳景思説勑使齊日昇養櫻桃至五月中皮皺¶
如紅柿不落其味數倍人不測其法(上/)¶
饆饠韓約能作櫻桃饆饠其味不變(上/)¶
<pb:KR3k0049_WYG_052-27b>¶
十二枚及一尺衛公言滑州櫻桃十二枚及一尺(上/)¶
賜櫻屈拜嚴綬為左僕射司空嘗預百寮廊中食上令¶
中使馬江朝賜櫻桃綬為兩班之首舊識江朝叙語次¶
不覺屈&KR0176;而拜江朝荅拜御史大夫高郢亦從而拜為¶
御史所劾綬出鎮荆南江朝降一官(續世/説)¶
　　梨¶
千樹淮北滎南河濟之間千樹梨其人皆與千户侯等¶
(漢/書)¶
<pb:KR3k0049_WYG_052-28a>¶
紫梨老子西游省太真王母共食碧梨紫梨(尹喜/内𫝊)¶
十梨上林苑有紫梨芳梨(實/小)大谷梨細葉梨縹蔕梨金¶
柯梨(出瑯琊王野家/太守王唐所獻)瀚海梨(出瀚海北/耐寒不東)東王梨紫條梨¶
青玉梨(西京/雜記)¶
𤣥光太上之藥果有𤣥光梨(内/傳)¶
取小孔融年四歳與諸兄食梨輙取其小者人問其故¶
荅曰我小兒法當取小者由此宗族竒之(文士/傳)¶
出血曹操自漢中至洛陽起建始殿使工蘓越從美梨¶
<pb:KR3k0049_WYG_052-28b>¶
掘之根傷盡血出越白狀操躬自視而惡之以為不祥¶
還遂&KR0230;疾(曹瞞/傳)¶
賜梨介象為吳主所徴在武昌速求去不許象言病帝¶
以美梨一奩賜之湏㬰象死帝殯而埋之以日中時死¶
其日晡時到建業以所賜梨付守苑吏種之後吏以狀¶
聞即發象棺視之惟一符耳(神仙/𫝊)¶
真定真定御梨大若拳甘若密脆若菱可以觧煩釋渇¶
(魏文/帝詔)洛陽北邙張公夏梨海内唯有一樹常山真定梨¶
<pb:KR3k0049_WYG_052-29a>¶
山陽鉅野梨梁國睢陽梨齊郡臨淄梨廣都梨又云鉅¶
鹿豪梨重六斤數人分食之上黨楟梨小而加甘新豐¶
箭谷梨闗以西𢎞農京兆右扶風界諸谷中梨多供御¶
陽城秋梨夏梨(廣/志)味出靈闗(山/名)之陰旨珍玉津之澨豈¶
徒真定歸美大谷慙滋(謝眺賜/紫梨啟)睢陽東苑子圍三尺新¶
豊箭谷枝懸六斤(&KR0067;肩/吾啟)¶
大谷張公大谷之梨(潘岳/賦)梨則大谷各紫張公秋黄(玉/京)¶
(洛都/賦)城南五十里有大谷舊名通谷(華延洛/陽記)¶
<pb:KR3k0049_WYG_052-29b>¶
哀家桓南郡每見人不怏輙嗔云君得哀家梨當復不¶
蒸食不(世/説)舊説秣陵有哀仲家梨甚美大如升入口即¶
消釋¶
分遺道安公講僧常數百習鑿齒嘗餉十梨值講安公¶
便於座中手自剖分梨盡人遍都無頗(上/)¶
同心梨吕光時燉煌太守宋歆獻同心之梨(段龜龍/凉州記)¶
八百梨王𤣥謨徑滑臺一疋布責民八百梨以此倍失¶
人心(宋/書)¶
<pb:KR3k0049_WYG_052-30a>¶
百果之宗張敷小名查父邵小名梨宋文帝嘗戯之曰¶
查何如梨荅曰梨為百果之宗查何可比(南/史)張敷從彭¶
城還𫝊亮下船與别張不起授手着舫户外傳遂不執¶
手熟視張面云查故是梨中不臧者便去(俗/説)¶
消梨宋廢帝太始年旣失彭城江南始盛傳種消梨先¶
無此樹百姓争欲種植識者曰當有姓蕭而來者後齊¶
受禪(廣五行記/南齊志)¶
高聰梨魏高聰以高肇之黨彈廢於家㫁絶人事帷修¶
<pb:KR3k0049_WYG_052-30b>¶
塋園果世稱高聰梨以為珍異(北/史)¶
鳯棲河中府土貢鳯棲梨(地理/志)陜州峽石縣山中有梨¶
一株甚偉古老𫝊云鳯止梨貞觀初有鳯止此木其後¶
結實猶如合掌狀團團婉轉有赤黄之色其馨香脆美¶
乃諸果之王職貢之珍也刺史韋堅為銘刻石(紀異/記)¶
梨杖唐三藏游西域經行梨州植棃杖云他日州治在¶
此後果遷如其言其後棃成株高五丈圍九尺宋天聖¶
間州治火人取其枝以接他株¶
<pb:KR3k0049_WYG_052-31a>¶
帝為燒梨肅宗嘗夜坐召頴王等三弟同於地爐&KR0290;毯¶
上坐時李泌絶粒上自燒二棃以賜之頴王恃恩固求¶
上不與曰汝常飽肉食先生絶粒何必争之賜以他果¶
頴王曰先生恩渥如此臣等請聨句以為他年故事頴¶
王曰先生年幾許顔色似童兒信王曰夜抱九仙骨朝¶
着一品衣幽王曰不食千鍾粟惟飡兩顆棃旣而三王¶
請上成之上曰天生此間氣助我化無為(鄴侯/家𫝊)¶
紫花梨武宗五年患心熱之疾青城山邢道士以赤城¶
<pb:KR3k0049_WYG_052-31b>¶
山之青芝太白溪南紫花棃所合青丹二粒愈之邢辭¶
去後帝疾復作詔求紫花棃時恒州節度王逹尚壽春¶
公主公主即㑹昌女弟聞真定李令有一株即遣就加¶
封檢及秋實公主手選進之其記室李遵來作進棃表¶
云紫花開處擅美春林縹蔕懸時回光秋浦離離玉潤¶
落落珠圓甘不待嘗脆難勝口表逹闕下公卿笑之曰¶
常山公何用進殘棃干天府也葢以其有脆難勝口之¶
句有縣宰李尚嘗以守樹不謹曽風折一枝降為兾州¶
<pb:KR3k0049_WYG_052-32a>¶
典午(耳目/記)¶
　按唐書壽春武宗女不着尚者名武宗年三十三不¶
　應有如此女大疑劉記為是¶
實大如升李昇本徐氏湖州安吉人為安吉令先是其¶
家有棃樹云結一實大如升其父異之將獻郡守有謂¶
其父母此果非常年所有即上獻來年見徴安知復有¶
此物不如勿獻其父然之因㑹鄰里將共食即席剖之¶
有赤蛇在實中割者大驚投刄於地俄而赤蛇走其母¶
<pb:KR3k0049_WYG_052-32b>¶
榻下尋之了無所見未幾其母遂孕知誥(吳越/偕史)¶
五臟斧斤李建勲罷相出鎮豫章一日遊西山田間茅¶
舍有老叟教數村童公觴于其廬連食數棃賓僚有曰¶
棃號五臟斧斤不宜多食叟嘆曰鶡冠子五臟斧斤乃¶
别離之離非謂棃也葢離别則殘賊胷懷有若刀斧因¶
就架取鶡冠子呈之公大嘆服(湘山/野録)¶
紫輕梨塗山之北有棃大如斗紫色千年一花冬月乃¶
實煎之有膏食之身輕亦曰紫輕棃(洞㝠/記)¶
<pb:KR3k0049_WYG_052-33a>¶
種青田青田村人家多種棃樹名曰官棃子大一圍五¶
寸恒以供獻名為御梨吏司守視土人有未知味者棃¶
實落至地即融汁(永嘉/記)報徳寺有含肖棃重六斤(伽藍/記)¶
仙梨融峰上有青壇方五丈有燒香行道處古形銅器¶
數種有棃樹高三十丈子如斗至摇落時但見其汁核¶
無得味者(洽聞/記)¶
樂遊此狄&KR0008;海果有樂遊之棃(上/)¶
赤梨扶桑國有赤棃經年不壞(南/史)¶
<pb:KR3k0049_WYG_052-33b>¶
昫山果則昫山之棃(齊都/賦)¶
梨園山陽縣北有谷通得驢馬石勒十人騎昔在此啖¶
棃王樹今有棃園(三晉山/險記)¶
可口三皇五帝之禮義法度其猶柤棃橘柚邪其味相¶
友而皆可於口故禮義法度者應時而變者也(莊天/運)夫¶
柤棃橘柚果蓏之屬實熟則剥則辱大枝折小枝繼此¶
以其能若其生者也故不終其大年而中道夭自掊擊¶
於世俗者也(上人/論世)¶
<pb:KR3k0049_WYG_052-34a>¶
　　棗¶
核果律明五果一核果如棗杏等二膚果如棃柰是皮¶
膚之果三殻果如椰子胡桃石榴等四檜果字書空外¶
反麄糠皮謂之檜如松栢子五角果如大小豆等(翻譯/名義)¶
異名棗壺棗邊要棗樲酸棗洗大棗晳無實棗(爾/雅)¶
弱枝周文弱枝之棗(閑居/賦)上林苑有弱枝棗玉門棗棠¶
棗青華棗梬棗赤心棗西王棗(出崑/崙山)¶
陰岐黒棗穆王東廵大騎之谷西王母與王共玉帳高¶
<pb:KR3k0049_WYG_052-34b>¶
㑹進陰岐黒棗北極有岐峯之陰多棗樹百尋枝莖皆¶
空實長二尺核細而柔百年一熟(拾遺/記)¶
玉文棗老子西遊省太真王母共食玉文之棗其實如¶
瓶(尹喜/内傳)¶
東海棗景公謂晏子曰東海之中有木而赤其中有棗¶
華而不實何也晏子曰昔者秦穆公乘龍理天下以黄¶
布裹蒸棗至海而投其布故水赤蒸棗故華而不實公¶
曰吾佯問子耳對曰晏聞之佯問者亦佯對(晏子/春秋)¶
<pb:KR3k0049_WYG_052-35a>¶
食棗吐死鮑焦耕田而食鑿井而飲於山中食棗或曰¶
此棗子所植耶遂强吐枯立而死(風俗/通)¶
雨棗魏世河内冬雨棗耆舊説周秦時河南雨酸棗遂¶
生野棗今酸棗縣是也酸棗之甚小者謂之野棗(述異/記)¶
酸棗縣故城古韓國昔天子建國名都或以山林故豫¶
章以樹氏都酸棗以棘名邦(水/經)¶
樂氏棗青州有樂氏棗細核多膏肥美為天下第一父¶
老傳云樂毅破齊時從燕來齊所種也(齊人/要術)¶
<pb:KR3k0049_WYG_052-35b>¶
如𤓰李少君以却老方見上曰臣曽遊海上見安期生¶
食臣棗大如𤓰(史/記)李少君謂武帝溟海之棗大如𤓰(内/傳)¶
玉門七月七日西王母為帝設玉門之棗(上/)¶
&KR1884;嵻細棗&KR1884;嵻細棗出&KR1884;嵻山山臨碧海上萬年一實¶
如今之軟棗咋之有膏膏可燃燈西王母握核以獻帝¶
因名曰握核棗(洞𡨕/記)今本無末句¶
來來武帝時上林苑獻棗上以所持杖擊未央前殿檻¶
呼朔曰叱來叱來先生知此篋中何物朔曰上林獻棗¶
<pb:KR3k0049_WYG_052-36a>¶
四十九枚上曰何以知之朔曰呼朔者上也以杖擊檻¶
兩木林也曰來來者棗也叱叱者四十九也上大笑賜¶
帛十疋(方朔/𫝊)¶
思鄉棗宣帝時幽州刺史李宣尚范陽公主公主憶長¶
安於易州築一城象長安故以為名城中有棗樹花而¶
不結皆向西南而引俗謂思鄉棗(寰宇/記)¶
含棗不食孟節能含棗核不食可至十年(後/漢)¶
安邑御棗南方有龍眼荔枝寧北西國蒲萄石蜜乎酢¶
<pb:KR3k0049_WYG_052-36b>¶
且不如中國凡棗味莫若安邑御棗也(魏文/帝詔)¶
寘毒棗蔕魏文帝忌弟任城王驍壯因在卞太后所共¶
圍棊並文棗文帝以毒着諸棗蔕中自選可食者而進¶
王弗悟遂雜進之旣中毒太后索水救之帝豫勑左右¶
毁器太后徒跣趨井無以汲須㬰遂卒(世/説)¶
纂纂棗下何攅攅榮華各有時棗欲初赤時人從四邊¶
來棗適今日賜誰當仰視之(古咄/唶歌)詠園桃之夭夭歌棗¶
下之纂纂歌曰棗下纂纂(棗/花)朱實離離宛其死矣化為¶
<pb:KR3k0049_WYG_052-37a>¶
枯枝人生不能行樂何以虚謚為(潘安仁/笙賦)弱刺引羅衣¶
朱實凌還幰且歡洛浦詞無羡安期逺(棗下何纂纂/簡文帝辭)¶
西王母棗石虎園有西王母棗味絶美枝葉忽茂四時¶
不凋九月生花十二月乃熟三子一尺又有羊角棗亦¶
三子一尺(鄴中/記)¶
海棗海棗樹身無閑枝直聳二四丈樹頭四面共生餘¶
枝葉如栟櫚五年一實實大如杯盌核兩頭不尖雙卷¶
而圓其味極甘美安邑御棗無以加也晉㤗康五年林¶
<pb:KR3k0049_WYG_052-37b>¶
邑獻百枚昔李少君謂棗大如𤓰非誕説也(南方草/物狀)¶
六竒沙門竺惠猷太元二年夜夣讀詩五首其一篇後¶
曰陌南酸棗樹名為六竒木遣人以伐取載還柱馬屋¶
(異/苑)¶
棗昏范&KR0110;撰和香方其序云棗膏昏鈍以比楊𤣥保也¶
避亂遇棗太原王仲德年少時遭亂避胡賊絶粒二日¶
草中卧忽有人扶其頭乎云可起㗖棗王便寤瞥見一¶
小兒長四尺即隠乃有一囊乾棗在前噉之小有氣力¶
<pb:KR3k0049_WYG_052-38a>¶
便起(幽明/録)¶
仙人棗魏百果園中有仙人棗長五寸把之兩頭俱出¶
核細如鍼霜降乃熟食之甚美俗傳云出崑崙山一曰¶
西王母棗(伽藍/記)¶
筭棗數北齊綦母懷文云昔在晉陽為監館館中有一¶
蠕蠕客同館胡沙門指語懷文云此人别有異筭術仍¶
指庭中一棗樹云令其布筭子即知其實數乃試之并¶
辦若干純赤若干赤白相半於是剥數之惟少一子筭¶
<pb:KR3k0049_WYG_052-38b>¶
者曰必不少但更撼之果落一實(北/史)¶
仲思棗信都獻仲思棗四百枚棗長四五寸正紫色細¶
文文縐小核味甘勝于青州棗北齊時有山人仲思得¶
此棗種之因以為名亦名仙棗時海内惟有數株(大業/拾遺)¶
碧棗處士元藏機大業元年為海使判官遇風浪壞船¶
獨為破木所載忽逹于洲島洲人曰此乃滄洲有碧棗¶
丹栗皆大如梨(杜陽/編)¶
食無核棗河中永樂縣出棗世傳得棗無核者食可度¶
<pb:KR3k0049_WYG_052-39a>¶
世里有蘇氏女自小獲而食之不食五糓年五十嫁顔¶
如處子自亂離後不知所終(北夣/𤨏言)河中永樂縣道净院¶
居蒲中之勝境蒲中多大棗天下人傳歳中不過一二¶
無核者侯道華比三年輙得啖之後仙去(室室/志)¶
枯枿復生邢州城東十餘里周世宗之祖庄也門側有¶
井上有大棗一株世宗時柯葉茂盛埀蔭一畆恭帝旣¶
祗棗遂枯死明道中枯枿復生一枝長一丈餘蔚然可¶
愛井水中如覆錦綉柴氏懼遂塞井伐木明年詔求五¶
<pb:KR3k0049_WYG_052-39b>¶
代帝王之後柴氏自邢蔡虢等州諸族被甄叙入官者¶
三十餘人井棗之祥亦非空應(括異/志)¶
夣食光禄卿李郁因晝&KR0230;夣食巨棗覺而有疾謂其親¶
友曰嘗聞棗子重來呼魂之象今予神氣逼抑將不免¶
乎未幾而卒(晉/史)¶
嫁棗正月一日日出時反斧班駁椎之名嫁棗不椎則¶
花無實子易零落也(齊民/要術)¶
三星駢白河東安邑棗東郡糓城紫棗長二寸西王母¶
<pb:KR3k0049_WYG_052-40a>¶
棗大如李核三月熟在衆果之先洛陽宫後園河内汲¶
郡棗一名墟棗一名安益棗東海蒸棗洛陽夏后棗安¶
平信都大棗單父棗梁國夫人棗大白棗一名曰蹙咨¶
小核多肌三星棗駢白棗灌棗此四者官園所種棗有¶
狗牙鷄心牛頭羊矢獼猴細腰之名又有𤣥棗大棗崎¶
亷棗桂棗夕棗之名(廣/志)安邑千樹棗與千户侯等(史/記)風¶
摇羊角樹日映鷄心枝已聞安邑美永茂玉門埀(簡文/詠棗)¶
(賦/)¶
<pb:KR3k0049_WYG_052-40b>¶
龍骨河中府貢龍骨棗(地理/志)極美者有水菱棗(圖/經)¶
千年大食國有千年棗(杜還經/行記)¶
七寸北方有七寸棗(述異/記)¶
鶻莾拂菻南有國曰磨鄰人食鶻莾并食波斯棗也(西/域)¶
(傳/)波斯棗出波斯國波斯呼為窟莾樹長三四丈圍五¶
六尺葉如土藤不凋二月生花狀如蕉花有兩甲漸漸¶
開罅中有十餘房子長二尺黄白色有核熟則紫色形¶
類乾棗味甜如飴可食(酉/陽)¶
<pb:KR3k0049_WYG_052-41a>¶
益氣北方荒中有棗林焉其高五十丈敷張枝條數里¶
餘疾風不能偃雷電不能摧其子長六七等圍過其長¶
熟色如朱乹之不縮氣味潤澤殊於常棗食之可以安¶
軀益氣故方書云此棗枝條盛於常棗亦益氣安軀赤¶
松子云北方大棗味有殊旣可益氣又安軀(神異/經)¶
黄齒齒居晉而黄(養生/論)晉地多棗人常置之懷袖中若¶
粤人之噉檳榔味甘傷脾故齒黄也(醫/説)¶
　　栗¶
<pb:KR3k0049_WYG_052-41b>¶
箕山伊尹曰果之美者江浦之橘箕山之栗(吕/覽)¶
千樹燕秦千樹栗其人與千户侯等(漢/書)¶
五方栗栗五方皆有周秦吳楊特饒唯漁陽范陽栗甜¶
美長味他方不及也倭韓國上栗大如鷄子亦短味不¶
美桂陽有栗叢生大如柿(詩義/䟽)¶
嶧陽栗上林&KR0080;有侯栗瑰栗魁栗榛栗嶧陽栗嶧陽都¶
尉曹龍所獻大如拳(西京/雜記)¶
十五枚一升漢武帝果園栗十五枚為一升(三秦/記)案其¶
<pb:KR3k0049_WYG_052-42a>¶
栗味甘而小不如三秦所説(括地/志)¶
中山栗安平好棗中山好栗魏郡好杏河内好稻真定¶
好梨(河晏九/州論)中山好栗地産不以為珍(盧毓冀/州論)¶
擲栗卜郡劉秀之為丹陽尹先是秀之從叔穆之為丹¶
陽與子弟於㕔事上飲宴㕔事柱有一穿穆之謂子信¶
及秀之曰汝等試以栗遥擲此柱若能入穿必得此郡¶
唯秀之獨入焉其言果騐(宋書/世説)¶
䟽栗沈約常侍宴㑹豫州獻栗徑寸半竒之問衆栗事¶
<pb:KR3k0049_WYG_052-42b>¶
多少與約各䟽所知約少帝三事約出謂人曰此公䕶¶
短前不讓即羞死帝以其言不遜欲抵其罪徐勉固諫¶
得止(梁/書)¶
擲帝中面蕭琛嘗預御筵醉伏上以棗投琛乃乃取栗¶
擲帝中面御史中丞在席帝動色曰此中有人不得如¶
此豈有説也琛曰陞下投臣以赤心臣敢報之以戰栗¶
(上/)¶
天台栗王可交居松江泛江見舫中有道士七人皆玉¶
<pb:KR3k0049_WYG_052-43a>¶
冠霞帔呼可交上舫與二栗青赤光如棗長二寸許肉¶
脆而甘如飴食盡令去俄頃坐於石上問樵者何地即¶
天台也(續神/仙傳)¶
鳯冠栗謝𤣥卿遇神仙設鳯冠栗(續仙/傳)¶
猴栗李徳裕一夕柑子宴㑹客盤中有猴栗無味陳堅¶
處士云䖍州南有漸栗形如棗核(酉/陽)¶
河東飯晉王嘗窮追汴師粮運不繼蒸栗以食軍中遂¶
呼栗為河東飯(清異/録)¶
<pb:KR3k0049_WYG_052-43b>¶
栗之出南山其上多栗葛山銅山其未多栗(山/經)¶
大栗栗有闗中侯栗大如鷄子梁州獻栗徑寸半越中¶
栗大如拳(廣/志)諸曁産如拳之栗(地理/志)馬韓出大栗如梨¶
(後四/傳)東夷魏國出大栗如梨(魏/志)¶
東荒栗東北方荒中有木名曰栗高二十丈有殻徑三¶
尺三寸刺長尺餘實徑三尺殻赤肉黄白味甜食之多¶
令人氣短而渴(神異/經)¶
栗堂汝水灣中有地數頃上有栗園不並固安之實然¶
<pb:KR3k0049_WYG_052-44a>¶
歳貢三百石以充天府水渚即栗洲也樹高茂望若屯¶
雲積氣矣林中有栗射埻堂甚閑敞牧宰及英彦多所¶
遊薄(水經/注)¶
朔濱西域獻崑山之蒲桃北燕薦朔濱之巨栗(王逸荔/枝賦)¶
胡栗蔡伯喈曰有胡栗(齊民/要術)¶
殻可為杯鄴中産巨栗脱其殻可以為杯(鄴中/記)¶
　　柿¶
赤實果柿曰赤實果(説/文)¶
<pb:KR3k0049_WYG_052-44b>¶
七絶俗謂柿樹有七絶一壽二多陰三無鳥巢四無蟲¶
五霜葉可翫六嘉實七落葉肥大(酉/陽)木中根固柿為最¶
俗謂之柿盤(上/)¶
孝域韋順為東平相賞罰必信有柿樹生屋上從庭中¶
遂茂順至孝行人以為感于天地而生(東觀/漢記)¶
烏皮梁侯烏枇之柿(閑居/賦)梁侯園有烏椑八稜大如酒¶
盞(地理/志)¶
徽章華林園柿六十一株徽章殿前柿一株(晉宫/閣名)¶
<pb:KR3k0049_WYG_052-45a>¶
柿樹合條吳令顧修期言縣西鄉有柿樹殊本合條枝¶
(起居/録)¶
柿酸番禺有酸柿甜梅李乂果賦云梅甜柿酸(述異/記)¶
金液懸霜照采凌冬挺潤甘清玉露味重金液(梁簡/文啟)¶
枯死復生景雲二年高祖故第有柿樹自天授中枯死¶
至是復生(五行/志)¶
取葉肄書鄭䖍好書嘗苦無紙於是慈恩寺貯柿葉數¶
屋遂徃日取葉肄書歳久殆遍(本/傳)¶
<pb:KR3k0049_WYG_052-45b>¶
醂柿藏果實謂之醂今醂柿是也(力感切楊/彦齡筆録)¶
青埤上林苑有青椑赤葉椑烏椑(西京/雜記)宜都出大椑(荆/州)¶
(土地/記)¶
　　石榴¶
丹若石榴一名丹若(酉/陽)若榴石榴也(廣/雅)¶
天漿李衛公云石榴甜者謂之天漿能已乳岩毒(酉/陽)¶
三尸酒安石榴有酸淡兩種道家謂之三尸酒云三尸¶
得此果則醉(本/草)¶
<pb:KR3k0049_WYG_052-46a>¶
水晶有一種子白瑩澈如水晶者味亦甘謂之水晶石¶
榴(上/)¶
塗榴張騫使西域還得安石榴(博物/志)張騫為漢使外國¶
十八年得塗林安石榴(陸機與/弟雲書)¶
環榴吳王以潘夫人遊昭宣之臺志意幸愜旣盡酣醉¶
唾於玉壺中使侍婢㵼於臺下得火齊指環即挂石榴¶
枝上因其處起臺名曰環榴臺時有諫者云今呉蜀争¶
雄還劉之名將為妖矣權乃翻其名曰榴環臺(拾遺記/江表記)¶
<pb:KR3k0049_WYG_052-46b>¶
(引稽神/必宛)¶
子大如盞石虎苑中有安石榴子大如椀盞其味不酸¶
(鄴中/記)¶
一蔕六實武陵臨沅獻安石榴子大如椀其味不酸一¶
蔕六實(晉安帝/起居注)¶
求石榴元嘉末魏太武征彭城遣求甘蔗安石榴張暢¶
曰石榴出自鄴下當非彼所有(宋/書)¶
冬生華實宋太始中劉亮為益州刺史齋前石榴樹陵¶
<pb:KR3k0049_WYG_052-47a>¶
冬生華實亮以問道士始康邵碩碩曰此為狂華宋諸¶
劉滅亡之象(南史始興/王鑑𫝊)¶
白馬甜榴魏白馬寺有大榴京師語曰白馬甜榴一石¶
直牛(伽藍/記)¶
海上浮來合肥浮槎山俗傳自海上浮來梁武帝女為¶
尼於此山建道林寺寺有榴花根幹偉茂即帝女手植¶
(方興/勝覽)¶
石榴多子齊安徳王延宗納趙郡李祖收女為妃後帝¶
<pb:KR3k0049_WYG_052-47b>¶
幸李宅宴而妃母宋氏薦二石榴於帝前問諸人莫知¶
其意帝投之問魏收曰此竟何意收曰石榴房中多子¶
王新婚妃母欲子孫衆多帝大喜詔收卿還將來仍賜¶
美錦二疋(北/史)¶
開花不及春孔紹安仕隋高祖受禪自洛陽間行求奔¶
高祖見之甚悦拜内史舍人時夏侯端亦嘗為御史監¶
高祖軍先紹安歸朝受秘書監紹安因侍宴應制詠石¶
榴詩可惜庭中樹移根逐漢臣秪為來朝晚開花不及¶
<pb:KR3k0049_WYG_052-48a>¶
春時人稱之(舊/唐)¶
作胭脂鄭䖍云石榴堪作胭脂睿宗女代國公主常為¶
之弃其實于禁中叢生成林(北户/録)¶
榴花洞閩縣東山有榴花洞唐永㤗中樵者藍超遇白¶
鹿逐之渡水入石門始極窄忽豁然有鷄犬人家主翁¶
謂曰吾避秦人也留卿可乎超云欲與親舊訣乃來與¶
榴花一枝而出恍然若夣中再徃竟不知所在(方興/勝覽)¶
術致武宗朝術士金陵許元長善變幻武宗謂之曰先¶
<pb:KR3k0049_WYG_052-48b>¶
朝明崇儼取羅浮山甘子萬里徃來止于旬日東都當¶
進石榴時已熟矣卿今日當致十顆元長奉詔而出及¶
且&KR0230;殿始開金盤貯石榴致于御榻俄有使奉進亦以¶
所失之數上聞靈騐變通皆如此類(劇談/録)¶
金櫻兩浙避錢鏐之名號石榴為金櫻(上/)¶
雙實邵武郡庭有石榴一株士人視所實之數以為豋¶
科之信熈寧康成歳有雙實於木末者又有附枝而雙¶
實者是歳葉祖洽上官均名在一二何與京兄弟同牓¶
<pb:KR3k0049_WYG_052-49a>¶
祖洽有詩曰已分桂葉争雲路不負榴花給露枝葢謂¶
此也(海/録)¶
挿石而生紹興間漢陽軍有石榴枝挿于石罅秀茂成¶
陰歳有花實者初郡獄有誣孝婦殺姑婦不能自明屬¶
行刑者挿髻上花于石罅曰生則可以騐吾寃行刑者¶
如其言後果生(宋/志)¶
釀酒崖州婦人以安石榴花着釜中經旬即成酒其味¶
香美仍醉人(方輿/勝覽)頓孫國有安石榴取汁停杯中數日¶
<pb:KR3k0049_WYG_052-49b>¶
成美酒(扶南/傳)¶
三十八河陰石榴名三十八中只有三十八子也(𤨏碎/録)¶
味絶洛中南詔石榴子大皮薄如藤紙味絶於洛中(酉/陽)¶
重六斤大食勿斯離國石榴重五六斤(上/)¶
竒樹石榴者天下之竒樹九州之名菓也是以屬文之¶
士或叙而賦之遥而望之煥若隋珠輝重淵詳而察之¶
灼若列宿出雲間千房同様十子如一御飢療渴解醒¶
止醉(潘岳/賦)¶
<pb:KR3k0049_WYG_052-50a>¶
芳實惟木之珍莫美石榴擢鮮葩於清春結芳實於素¶
秋(徐藻妻/陳氏賦)¶
彤子振緑葉於柔柯埀彤子之累衰(王倫妻/羊氏賦)¶
　　胡桃¶
上林&KR0080;上林&KR0080;有胡桃(西京/雜記)¶
西域種張騫使西域還得胡桃(博物/志)¶
華林園華林園胡桃八十四株(晉宫/閣名)¶
植胡桃後蜀李雄玉衡十二年扶風人韓豹為太史令¶
<pb:KR3k0049_WYG_052-50b>¶
雄卒子期立以豹為太𫝊猶領侯職豹嘗言於期曰臣¶
今老志在田園欲植胡桃願賜其種期不悟俄而李壽¶
自涪率衆南向襲尅成都廢期自立(廣五/行記)¶
外剛内柔紐㴞母荅虞吳國書胡桃本生兩羗外剛内¶
柔質似古賢欲以奉貢¶
樂遊挺自禁園味逾井絡動物迴祗在㣲必應此乃胡¶
羯奔逃吉之先見者也(沈約/啟)¶
陳倉陰平胡桃陳倉胡桃薄皮多肌陰平胡桃大而皮¶
<pb:KR3k0049_WYG_052-51a>¶
脆急捉則碎(廣/志)¶
　　梅¶
杏類梅杏類也樹及葉皆如杏而黒煑而曝乾為蘇置¶
羮矐虀中又可含以香口(詩義/䟽)¶
同心麗枝上林苑有朱梅紫葉梅紫蕚梅同心梅麗枝¶
梅燕梅猴梅(西京/雜記)¶
梅梁越俗説㑹稽山夏禹廟中有梅梁忽一春而生枝¶
葉(述異/記)大梅山在鄞縣東七十里葢漢梅子真舊隠也¶
<pb:KR3k0049_WYG_052-51b>¶
山頂有木梅木其上則伐為㑹稽禹廟之梁其下則為¶
它山堰之梁禹廟之梁張僧繇畫龍于其上夜或風雨¶
飛入鏡湖與龍鬭後人見梁上水淋漓而萍藻滿焉始¶
駭異之乃以鐵索鎻于柱(四明/圖經)¶
梅溪淹梅溪昔有梅樹呉國采為姑蘇臺後忽於此沉¶
今湖州側猶有梅溪(蘇州/記)¶
遺梁越使諸發執一枝梅遺梁王梁王之臣曰韓子榮¶
謂左右曰惡有以一枝梅以遺列國之君者乎請為二¶
<pb:KR3k0049_WYG_052-52a>¶
三子慙之出謂諸發曰大王有命客冠則以禮見不冠¶
則否諸發曰彼越亦天子之封也不得冀兖之州乃處¶
海埀之際屏外蕃以為居而蛟龍又與我争焉是以剪¶
髪文身爛然成章以像龍子者將避水神也今大國其¶
命冠則見以禮不冠則否假令大國之使時過敝邑敝¶
邑之君亦有命矣曰客必翦髪文身然後見之於大國¶
何如意而安之願假冠以見意如不安願無變國俗梁¶
王聞之披衣出以見諸發令逐韓子(説/苑)¶
<pb:KR3k0049_WYG_052-52b>¶
園梅邯鄲有故邯鄲宫基存焉中有趙王果園梅李至¶
冬而花春得食(述異/記)¶
止渴魏武行役失道軍皆渴乃令曰前有大梅林饒子¶
甘酸可以解渴士卒聞之口皆出水乘此得及前原(世/説)¶
梅下種樂蘇耽後園梅樹下種藥可治百病(桂陽先/賢傳)¶
寄驛使陸凱與范&KR0110;相善自江南寄梅花一枝詣長安¶
與范并贈詩曰折花逢驛使寄與隴頭人江南無所有¶
&KR0147;贈一枝春(荆州/記)¶
<pb:KR3k0049_WYG_052-53a>¶
能啖梅范信至能啖梅人嘗置一斛奩信留食之須㬰¶
而盡(語/林)¶
壽陽粧武帝女壽陽公主人日卧于含章殿簷下梅花¶
落公主額上成五出之華拂之不去皇后留之看得幾¶
時經二日洗之乃落宮女竒其異効之今稱梅花粧是¶
也(金陵/志)¶
射梅柳惲嘗與瑯琊王瞻博射嫌其皮濶乃&KR0933;梅帖鳥¶
珠之上發必命中觀者驚駭(南/史)¶
<pb:KR3k0049_WYG_052-53b>¶
淡粧美人隋開皇中趙師雄遷羅浮一日天寒日暮於¶
松林間見美人淡粧素服出迎時殘雪未消月色㣲明¶
師雄與之語但覺芳香襲人語言極清麗因與之扣酒¶
家共飲少頃有一緑衣童來笑歌戯舞頃醉&KR0230;但覺風¶
寒相襲久之時東方已白起視乃在大梅花樹下上有¶
翠羽啾嘈相頋月落參横但惆悵而已(龍城/録)¶
病市烏梅蕭倣為嶺南節度使倣性公亷南海雖富珍¶
竒月俸之外不入其門家人疾病醫工治藥須烏梅左¶
<pb:KR3k0049_WYG_052-54a>¶
右於公厨取之倣知而令還之促買於市(舊/唐)¶
紅梅下婦人蜀郡有紅梅數本花之殊品也郡侯建閣¶
扄鑰遊人莫得見一日梅開有兩婦人高髻大袖凭欄¶
倚笑郡侯啓鑰閴不見人惟東壁有詩曰南枝向煖北¶
枝寒一種春風有兩般憑仗高樓莫吹笛大家留取倚闌干¶
(摭/遺)大庾嶺上梅南枝落北枝開寒煖之候異也¶
返魂香韓偓出内庭詩玉為通體尋常見香號返魂客¶
易囘之句其題云嶺南梅花一歳再發(金堂/密記)返魂香入¶
<pb:KR3k0049_WYG_052-54b>¶
嶺頭梅(東/坡)誰信幽香是返魂(和楊公/濟梅花)¶
嚼梅前蜀王建判官馮㳙好戯時鳯翔遣張郎中通好¶
來晨宴接王慮馮公先語而張子乘之或致失機乃令¶
客將傳逹旦請緘黙坐旣定而賓主寂然無敢發其語¶
端者馮乃取青梅鏗然一嚼之四坐流涎因成大笑(楊/彦)¶
(贍六/帖補)¶
紅羅亭李后主於宫中作紅羅亭四面栽紅梅作艶曲¶
歌之韓熈載和之云桃李不須誇爛熳已輸了春風一¶
<pb:KR3k0049_WYG_052-55a>¶
半時已失淮南矣故云(古今/詩話)¶
大庾栽梅大庾嶺上有佛塔廟有婦人題云妾㓜年侍¶
父任英州司冦旣代歸父以丈庾本有梅嶺之名而反¶
無梅遂植三十株于道之右因題詩于壁今隨失之任¶
端溪復至此寺前詩已汚漫矣因再書之云英江今日¶
掌刑囘上得梅山不見梅輟俸買將三十本清香留與¶
雪中開好事者因以夾道植梅矣(倦游録方/譽勝覽)¶
接梅紅梅清艶兩絶昔獨盛於姑蘇晏殊始移植西岡¶
<pb:KR3k0049_WYG_052-55b>¶
第中特珍賞之一日貴遊洛園吏得一枝分接由是都¶
下有二本(縐/龜)¶
梅龍故蜀别苑在成都西南十五里多梅有兩大梅夭¶
矯如龍人謂梅龍(老學/叢談)¶
梅槐合生洪亭村下有梅&KR0158;村舊云是梅槐合生成樹¶
是以名之今音訛謂之梅&KR0158;(江陵/記)¶
四種許洛中有江梅椒萼梅緑萼梅千葉黄香梅凡四¶
種(曲洧/舊聞)¶
<pb:KR3k0049_WYG_052-56a>¶
煮魚横公魚長七八尺形狀如鯉而目赤晝在湖中夜¶
化為人刺之不入煮之不死烏梅二七煮之即熟食之¶
治邪病(神異/經)¶
　　楊梅¶
子如彈丸楊梅其子如彈丸正赤五月中熟熟時如梅¶
味甘甜酸(臨海異/物志)楊梅葉如龍眼樹冬青一名机(音/求)潘¶
州有白色者甘而絶大(北户/録)¶
楊家果楊脩字德祖九歳聰慧孔文舉詣其父父在在¶
<pb:KR3k0049_WYG_052-56b>¶
乃呼脩脩為設菓菓有楊梅融指示兒曰此君家之菓¶
耶脩應聲曰未聞孔雀是夫子之家禽(郭/子)楊氏子九歳¶
孔君平詣之云云(世/説)楊周年七歳孔君平詣之云云此¶
真君家果(金樓/子)¶
孝感齊王虚之庭中楊梅樹隆冬三實又每夜所居有¶
光如燭墓上橘樹一冬再實時人咸以為孝感所致(南/史)¶
停採任昉為新安太守郡有蜜嶺及有楊梅舊為太守¶
所採昉以冐險多毒物故即時停之(梁/書)¶
<pb:KR3k0049_WYG_052-57a>¶
獻仁王薿字豐父守㑹稽童貫時方用事貫苦脚氣或¶
云楊梅仁可療是疾豐父裒五十石以獻之後擢待制¶
再任不歴貼職徑登次對惟豐父一人(揮麈/録)¶
楊梅塢杭州楊梅塢在南山近瑞峯石塢内有一老嫗¶
姓金其家楊梅甚盛俗稱楊梅塢所謂金婆楊梅是也¶
(古蹟/事實)¶
　　甘¶
壺甘甘橘之屬滋味甜美特異者也有黄者有頳者謂¶
<pb:KR3k0049_WYG_052-57b>¶
之壺甘(風土/記)甘實形如石榴者亦謂之壺甘(古今/注)有黄¶
甘一核有成都平蔕甘大如升色蒼黄犍為南安縣出¶
黄甘(廣/志)宜都郡舊江北甘園名宜都甘(荆州/記)¶
賂子丹陽張磐字子石為廬江太守尋陽令嘗餉一奩¶
甘橘其小男年七歳就取一枚磐奪取付外卒以兩枚¶
與之磐奪兒甘鞭卒曰何故行賂於吾子(謝承/書)¶
木奴吳李衡字叔平襄陽人習竺以女英習配之漢末¶
為丹陽太守每以妻計得全衡每欲治家事妻輙不聽¶
<pb:KR3k0049_WYG_052-58a>¶
後密遣客十人徃武陵龍陽泛洲上作宅種甘橘千株¶
臨死勑兒曰汝母惡吾治家故窮如是然吾州里有千¶
頭木奴不責汝衣食歳上千匹絹亦可足用爾衡亡後¶
二十餘日兒以白母母曰此當是種柑橘也汝家失十¶
戸客來七八年必汝父遣為宅汝父恒稱太史公言江¶
陵千樹橘當封君家吾荅云且人患無徳義不患不富¶
若貴而能貧方好爾用此何為吳末衡柑橘成歳得絹¶
數千匹家道殷足晉咸康中其宅止枯樹猶在(襄陽耆/舊傳)¶
<pb:KR3k0049_WYG_052-58b>¶
三寸文帝時彭城王義康顓總朝政四方獻饋皆以上¶
品薦義康而以次者供御上嘗冬月噉耳其形味並劣¶
義康在坐曰今年甘殊有佳者遣人還東府取甘大供¶
御者三寸(宋/書)¶
甘中有蛇唐光宅中李崇真為益州刺史㕔事前有甘¶
樹有甘大如鷄子晚熟㣲小有孔如針羣官咸異之方¶
欲將進久而方罷因剖之得一赤班蛇長尺餘崇真後¶
為兵所殺(廣五/行記)調露中連州見一柑樹四月中有子如¶
<pb:KR3k0049_WYG_052-59a>¶
斗大剖之有兩頭蛇¶
布裹甘子益州歳進甘子皆以紙裹之他時長吏嫌紙¶
不敬代之細布旣而恐柑子為布所損每懷憂懼俄有¶
御史甘子布至長吏以為推布裹甘子事懼曰果為所¶
推及子布到驛長吏叙以布裹甘子為敬子布初不知¶
之久而方悟聞者莫不大笑(唐新/語)¶
禁中甘天寳中中書門下奏曰臣等今日因奏事承德¶
音聞江南為橘江北為枳葢以地氣有殊物性因變朕¶
<pb:KR3k0049_WYG_052-59b>¶
近於宫内種甘子樹數株今秋以來結實一百五十顆¶
乃與江南及蜀道所進無别亦可謂稍異也(舊/唐)宰臣表¶
賀曰雨露所均混天區而齊被草木有性憑地氣以濳¶
通故兹江外之珍果為禁中之佳實緑蔕含霜芳流綺¶
殿金衣爛日色麗彤庭云云乃頒賜大臣外有一合歡¶
實上與妃子互相持翫上曰此果似知人意朕與卿固¶
同一體所以合歡於是促坐同食焉因令畫圖傳之於¶
後(楊奴/外傳)¶
<pb:KR3k0049_WYG_052-60a>¶
不實羅浮山有御園甘子唐𤣥宗幸蜀子乃不生德宗¶
梁亦不實僖宗狩蜀花實皆無樹亦枯瘁(續南/越志)中和辛¶
丑翠轝在巴州時以雲棧巗嶮罷貢同庭丹實是亦木¶
奴之屬旣醢且瘠(唐/史)　羅浮甘子開元中始有山僧住¶
於南樓寺其後嘗資進獻幸蜀幸奉天之歳皆不結實¶
(舊/唐)¶
送甘安祿山將反宰臣韋見索請以平章事追之𤣥宗¶
許焉草詔訖中留之遣中使輔璆琳送甘子且觀其變¶
<pb:KR3k0049_WYG_052-60b>¶
璆琳受賂而還因言無反狀𤣥宗謂宰臣曰禄山必無¶
二心詔本朕已焚矣(上/)¶
嗅甘明皇食甘已千餘枚皆缺一瓣問進甘使者云途¶
嘗有道士嗅之盖羅公逺也(書/)¶
術致宣宗朝有術者董元素自江南來上召見留于上¶
林中宿泊夜召與語曰聞君頗有神術今南中柑橘正¶
熟卿能致之否元素對曰請安一合于御榻前數刻時¶
有㣲風入簾元素乃啓其合柑子滿其中奏曰此江陵¶
<pb:KR3k0049_WYG_052-61a>¶
枝江縣柑也逺處恐遲上嚐之驚嘆(異聞/集)¶
變甘新州出變甘有苞大如升許且皮薄如洞庭之柑¶
餘柑之所弗及傳云移植不數百里形味俱變因以為¶
名(北户/録)¶
東望甘南康郡有東望山山頂有果林周四里許衆果¶
畢植行列整齊如人功也甘子熟嘗有三人造之共食¶
致飽又懷二枚欲以示人&KR0158;旋半日迷不得歸聞空中¶
語云放雙柑乃聽汝去懷柑者恐怖放甘於地轉眄即¶
<pb:KR3k0049_WYG_052-61b>¶
見歸徑乃相與俱返(述異/記)¶
遇虺南康歸美山石城内有甘橘橙柚就食其實任意¶
取足晚持歸者便見大虺或顛仆失徑家人啖之亦病¶
(異/苑)¶
獅頭雲南北勝州有獅頭柑狀如獅頭而色黄有大如¶
椀其味最甘(雲南/志)¶
　　橘¶
璇星璇星散為橘(運斗/樞)¶
<pb:KR3k0049_WYG_052-62a>¶
千樹蜀漢江陵千樹橘與千户侯等(史/記)¶
美果伊尹告湯曰果之美者沙棠之實箕山之東青鳬¶
之所有櫨橘焉江浦之橘雲夣之柚漢上之箞(今本作/石耳)¶
所以致之(呂/覽)¶
踰淮為枳晏子使楚王謂其左右曰晏嬰習辭者也吾¶
欲傷之坐定而縳一人至問何為曰齊人坐盜王視晏¶
子曰齊人善盜乎晏子對曰嬰聞橘生於淮北則為枳¶
枝葉徒似其實味不同水土異也今民生於齊不盜入¶
<pb:KR3k0049_WYG_052-62b>¶
楚則盗得無楚之水土使民善盜耶王笑曰寡人反取¶
病焉(晏/子)¶
食橘不剖晏子使楚楚王進橘置削晏併食不剖王曰¶
橘當剖對曰臣聞賜人主前者𤓰桃不削橘柚不剖今¶
者萬乘無教故不敢剖臣非不知也(上/)¶
樹橘陽虎去齊走趙簡子問曰吾聞子善樹人虎曰虎¶
不善樹人云云主俛而笑曰夫樹橘柚者食之則甘嗅¶
之則香樹枳棘者成而棘人故君子慎所樹(韓/子)御覽引¶
<pb:KR3k0049_WYG_052-63a>¶
以柤棃橘柚者¶
厭橘孝武帝平百越以為園圃而民皆厭橘(鹽鐡/論)橘柚¶
生於江南而民皆甘之於口味同也(上/)¶
嘉樹后皇嘉樹橘徠服兮受命不遷生南國兮深固難¶
徙更壹志兮緑葉素榮紛其可喜兮行比伯夷置以為¶
像兮(楚辭/僪頌)¶
得實繫樹沛國桓曄字文林一名嚴避地居楊州從事¶
屈豫室中中庭有橘樹一株遇其實熟數垂室内嚴以¶
<pb:KR3k0049_WYG_052-63b>¶
竹藩樹四面風吹落兩實墮地以繩縳繫樹枝(謝承/書)¶
盧橘朱光禄為建安郡中庭有橘冬月樹上覆裹之至¶
明年春夏色變青黒味尤絶美上林賦云盧橘夏熟盧¶
黒色也葢近是乎(吳録地/理志)盧橘屬土有給客橙似橘而¶
非若柚而香冬夏華實相繼或如彈丸或如拳通歳實¶
之亦名盧橘(魏王花/木志)¶
橘税越多橘柚園越人出橘税謂之橙橘户亦曰橘籍¶
吳闞澤表曰請除臣之橘籍越中有王氏橘園胡氏梅¶
<pb:KR3k0049_WYG_052-64a>¶
園賀氏之𤓰(述異/記)¶
黄子孔安國閉宅忽有二人來云自帝庭來謁一衣緑¶
曰藤子一衣黄曰黄子語吳大帝時事歴歴可聽及去¶
遣人尋之入未央宫庭中衣緑者入於藤下衣黄者入¶
於橘下(三吳/志)¶
橘官劉先主時巴郡結舫水居者五百家縣有橘官荔¶
支園夏至則熟二千石常設厨膳命士大夫共㑹樹下¶
食之縣北有稻田出御米(水/經)¶
<pb:KR3k0049_WYG_052-64b>¶
一蔕十七實呉黄武中交趾太守士爕獻橘十七實同¶
一蔕以為瑞異羣臣畢賀(南方草/本狀)晉咸和六年西平將¶
軍庾亮送橘十二實共同一蔕以為瑞異(建武/故事)¶
橘連理孝武大明中芳香琴堂東西有雙橘連理改芳¶
香琴堂為連理堂(宋/書)¶
鬼命補橘豫章王嶷薨忽見形於第後園乘腰輿指麾¶
處分呼直兵無手板左右授一玉手板與之曰橘樹一¶
株死可覔補之因出後園閣直兵倒地仍失手板(齊/書)¶
<pb:KR3k0049_WYG_052-65a>¶
一蔕二十五子梁侯景未平王僧辨獻嘉橘一蔕二十¶
五子于湘東王王荅之曰昔文康獻橘十有二子用今¶
方古彼有慙色今景之兇惡旣稔凱歌之聲已及嘉瑞¶
逺臻但増哽慰(三國/典畧)¶
黄衣圍城陳後主夣黄衣人圍城繞城橘樹盡伐去之¶
及隋兵至上下通服黄衣未幾為隋攻圍之應(廣五/行記)¶
橘中樂巴卭人家有橘園霜後諸橘盡收餘二大橘如¶
三斗盎巴人異之剖開每橘有二叟鬚眉皤然肌體紅¶
<pb:KR3k0049_WYG_052-65b>¶
明皆相對象戯談笑自若一叟曰橘中之樂不減商山¶
但不得深根固蒂為愚人&KR0933;下耳(幽恠/録)¶
洞庭韋蘇州寄橘書云書後欲題三百顆洞庭須待滿¶
林霜後人多言率爾成章不知南朝有人於紙尾寄洞¶
庭霜橘三百顆正用此事王右軍帖云奉橘三百顆霜¶
未降不可多得同出于此(芝田/録序)國子朱司業言南方柑¶
橘雖多亦畏霜毎霜時亦不甚收唯洞庭霜雖多却不¶
能損詢彼人云洞庭四面皆水也水氣上騰尤能閣霜¶
<pb:KR3k0049_WYG_052-66a>¶
所以洞庭柑橘最佳歳收不耗正為此耳(文昌/雜録)¶
分貢劉晏自江淮名橘珍柑常與本道分貢兢欲先至¶
雖封山㫁道以禁前發晏厚資致之嘗冠諸府(唐/書)¶
弛橘禁薛戎遷浙東觀察使所部州橘未貢先鬻者死¶
戎弛其禁(上/)¶
納質柳玭為嶺北節度副使癬中橘熟旣食乃納質于¶
官(上/)¶
瑞橘清霜始降上命中使賜臣等朱橘各三枚葢靈囿¶
<pb:KR3k0049_WYG_052-66b>¶
之所植也臣伏以度淮而枳由地氣而不遷吹谷生黍¶
信陽和之所感昔漢武致石榴於異國靈根遐布此西¶
域柔服之應也魏武植朱橘於銅雀華實莫就乃吳人¶
未格之兆也逺自湘山移根清禦始發素榮俄成丹寳¶
臣貞葉凝碧蔚湘岸之夕陰華實變黄動江潭之秋色¶
氷心獨潤金衣更鮮樹隠方塘此丹墀之効實盤映皎¶
目與赤瑛而共硏并食不割竊愧晏嬰之知捧之以拜¶
重感桓榮之賜(瑞橘賦/一品集)¶
<pb:KR3k0049_WYG_052-67a>¶
豐城陳允升好道撫州危全諷迎置郡中嘗夜坐危謂¶
之曰豐城橘美頗思之允升曰方有一船泊豐城港今¶
為取之港去城十五里少頃便還擕一布囊數百(異人/録)¶
橘黄世説有枇杷黄醫者忙橘子黄醫者藏李太異囘¶
醫生書云遺白金三十兩奉納以備橘黄之需¶
御橘橘為樹白華赤實皮旣馨香又有善味江南則有¶
之不生他所交趾橘有置官長一人秩三百石主歳貢¶
御橘矣(曹叔異/物志)¶
<pb:KR3k0049_WYG_052-67b>¶
洞庭緑橘出洞庭東西山北常橘特大未霜深緑色臍¶
間一㸃先黄味最全可啖故名緑橘(范成大/蘇志)¶
大如斗成都有柚大如升(廣/志)嶺南有柚大如冬𤓰(本/草)¶
讓木橘樹直竦枝葉不相妨蜀人謂之讓木(江鄰幾/雜志)¶
蟻食蒼梧土諺曰郡中甘橘多被黒蟻所食人家買黄¶
蟻投于樹上因相闘黒蟻死柑橘遂成(寰宇/記)¶
覩屍橘覩屍而實繁榴得骸而葉茂(類/從)¶
結遲果中易生者莫如桃而結實遲者莫如橘諺云頭¶
<pb:KR3k0049_WYG_052-68a>¶
有二毛好種桃立不踰&KR0176;好種橘葢言桃可待橘不可¶
待(曲洧/舊聞)¶
金橘其實小如彈黄如金謂之金橘(花果/録)金橘産于江¶
西都人初不甚貴後因溫成皇后好食之由是價重京¶
師欲久留此果藏于菉豆中經時不變橘性熱而豆涼¶
也(歸田/録)¶
齊珍呉楚之國有大木焉其名為櫾碧樹而冬生實丹¶
而味酸食其皮汁已憤厥之疾齊州珍之渡淮而北而¶
<pb:KR3k0049_WYG_052-68b>¶
化為枳焉地氣然也(列湯/問)故曰橘柚有林萑蒲有叢又¶
曰橘柚凋於北徙若榴鬱於東移也(埤/雅)¶
　　荔枝¶
南珍荔枝甘橘南珍之上(廣/志)此木以荔枝為名者以其¶
結實時枝弱而蒂牢不可摘取以刀斧劙取其枝故以¶
為名耳(扶南/記)荔字亦用欐字衛洪七間云蒲萄龍目椰¶
子荔枝作此字(北户/注)¶
獻南越王尉佗獻高祖鮫魚荔枝髙祖報以蒲桃錦四¶
<pb:KR3k0049_WYG_052-69a>¶
匹(西京/雜記)¶
扶荔宫漢武帝破南越建扶荔宫扶荔者以荔枝得名¶
自交趾移植百株于庭無一生者連年移植不息後數¶
歳偶一株稍茂然終無花實帝亦珍惜之一旦忽萎死¶
守吏坐誅死者數十遂不復茂其實則歳貢焉郵傳疲¶
斃于道極為生民之患至後漢安帝時交趾郡守極陳¶
其弊遂罷其貢(三輔/黄圖)上林賦荅遝離支¶
止獻舊南海獻龍眼荔枝十里一置五里一候奔騰阻¶
<pb:KR3k0049_WYG_052-69b>¶
險死者繼路和帝時臨武長汝南唐羗以縣接南海乃¶
上書諫曰臣聞上不以滋味為徳下不以貢膳為功故¶
天子食太牢為尊不以果實為珍伏見交趾七郡獻生¶
龍眼等鳥驚風發南州土地惡蟲猛獸不絶於路至於¶
觸犯死亡之害死者不可復生來者猶可救也此二物¶
升殿未必延年益壽帝於是下詔曰逺國珍羞本以薦¶
奉宗廟茍有傷害豈有愛民之本其勅太官勿復受獻¶
由是遂省焉(謝承/書)¶
<pb:KR3k0049_WYG_052-70a>¶
性堅毎歳進荔枝郵傳者斃死於道漢朝下詔止之今¶
猶脩事荔枝煎進焉其樹自徑尺至於合抱葉密如冬¶
青木性堅重其根工人多取為阮咸槽彈弓棊局(廣州/記)¶
嗜荔枝楊貴妃生於蜀好荔枝南海荔枝勝蜀者當時¶
以馬遞馳載七日七夜至京人馬多斃於路百姓苦之¶
然方暑而熱經宿者輙敗(新舊/唐)一騎紅塵妃子笑無人¶
知道荔枝來(杜牧/詩)¶
荔枝香曲天寶十四載六月六於驪山駐蹕是貴妃誕¶
<pb:KR3k0049_WYG_052-70b>¶
辰上命許雲封等小部音聲樂長生殿仍奏新曲未有¶
曲㑹南海進荔枝因以曲名荔枝香左右歡呼聲動山¶
谷是年禄山叛(甘澤/謡)¶
荔枝圖白居易為忠州刺史在郡為木蓮荔枝圖寄朝¶
中親友各記其狀曰荔枝生巴峽間樹形團團如帷葢¶
葉如桂冬青華如橘春榮實如丹夏熟朶如蒲桃核如¶
枇杷殻如紅繒膜如紫綃瓤肉潔白如氷雪漿液甘酸¶
如醴如酪大畧如彼其實過之若離本枝一日而色變¶
<pb:KR3k0049_WYG_052-71a>¶
二日而香變三日而味變四五日外色香味盡去矣(舊/唐)¶
宋家香宋公荔枝泉州所産者樹極髙大世傳已三百¶
歳舊屬王氏黄巢兵過欲伐之時王氏主其木媼抱木¶
願併戮巢兵為之不伐今雖老矣其實益滋繁味益甘¶
滑真佳植也(徐師仁/湖山集)莆田荔枝名品皆出天成雖以其¶
核種之終與其本不相類宋香之後無宋香所存者孫¶
枝爾陳紫之後無陳紫過墻則為小陳紫矣此果形狀¶
變態百出不可以理求或以龍牙或類鳯𤓰釵頭紅之¶
<pb:KR3k0049_WYG_052-71b>¶
可簮緑珠子之旁綴非人力所能加也(容齎/閑筆)¶
十八娘十八娘荔枝色深紅而細長俚𫝊閩王王氏有¶
女第十八好噉此品因而得名其塜今在城東報國院¶
塜旁猶有此樹云(荔枝/譜)¶
鬼食治平中長沙趙琪作廣東提刑韶州公宇西軒有¶
荔枝數本中夏時荔枝方熟琪將召刺史賞燕一夕荔¶
枝皆空皮核滿地琪深訝之乃開西軒見壁上有詩曰¶
吾儕今日㑹嘉賓滿酌洪鍾酒數廵遍地狼籍不知曉¶
<pb:KR3k0049_WYG_052-72a>¶
荔枝又是一畨新荔枝皆積其下二廣人多傳異之(青/𤨏)¶
(高/議)¶
入夣福建官譚徽之元符末出郊見一園荔枝埀熟徽¶
之採食少憇樹下朦朧中夣至一室美人盛服出迎擕¶
手而入飲間吟云妾生原在粤閩間六月南州始薦盤¶
肉嫩色包丹鳯髓皮枯稜澁紫鷄冠咽殘風味消心渴¶
嚼破天漿沁齒寒却憶當年妃子笑紅塵一騎過長安¶
益人荔枝食之有益于人列仙傳云有食其華實為荔¶
<pb:KR3k0049_WYG_052-72b>¶
枝仙人本草云通神益知多食亦不傷人葛洪云蠲渴¶
補髓(譜/)荔枝閩中第一蜀川次之(圖/經)¶
燕實荔枝木之大者子至百斛其花青白狀若冠之蕤¶
纓實如松花之初生者殻若羅紋初青漸紅肉淡白如¶
肪玉味甘而多汁五六月盛熟時彼方皆燕㑹其下以¶
賞之賓主極量取噉雖多亦不傷人少過度則飲蜜漿¶
一盃便解(扶南/記)¶
臈枝梧州江前有火山上有荔枝四月先熟核大而味¶
<pb:KR3k0049_WYG_052-73a>¶
酸其高新州與南海産者最佳五月方熟形若小鷄子¶
近蒂稍平皮殻殷紅肉瑩寒玉文有焦核者性熱液甘¶
食之過度即蜜漿制之又有臈荔枝黄色味稍劣於紅¶
者(嶺表/録異)¶
三種&KR1779;為&KR0526;道廣南荔枝熟時百鳥肥其名之曰焦核¶
小次曰春花次曰朝偈此三種為美次鱉卵大而酸以¶
為醢和率生稻田間(廣/志)¶
焦核荔枝冬青夏至日子始赤六七日可食甘酸可人¶
<pb:KR3k0049_WYG_052-73b>¶
其細核者謂之焦核荔枝之最珍也(竺法真登/羅山䟽)¶
日中採荔枝青華朱實核黄黒似熟蓮子實白如肪甘¶
而多汁似安石榴有浸酢者至日將已時翕然俱赤則¶
可食也(廣/志)荔枝熟時人未採則百蟲不敢近人才採之¶
烏鳥蝙蝠之類無不殘傷故採荔枝者日中而衆採之¶
(本/草)¶
無核梧州火山者夏初先熟而味少劣其高潘者最佳¶
五六月方熟有無核類鷄卵大者其肪瑩白不減水精¶
<pb:KR3k0049_WYG_052-74a>¶
性熱液甘乃竒實也(北户/録)¶
連理廣州信安縣有連理荔枝樹即傍挺龍目側生荔¶
枝也(寰宇/記)¶
　　龍眼¶
益智益智龍眼也(廣/雅)¶
比目龍眼一名比目(本/草)一名亞荔枝(海/録)¶
蔓生龍眼樹葉似荔枝蔓延縁木生子大如酸棗色異¶
純甜無酸(廣/志)¶
<pb:KR3k0049_WYG_052-74b>¶
荔枝奴龍眼子樹如荔枝但枝葉稍小殻青黄色形圓¶
如彈丸大核如木槵子而不堅肉白蒂漿其甘如蜜一¶
朶恒三十十顆作穗如蒲桃然荔枝方過龍眼即熟故¶
謂之荔枝奴以其常隨後也(南方草/木狀)¶
　　益智¶
味辛益智葉如嫩荷莖如竹箭子從心中出一枝有十¶
子内白骨四破去之取外皮蜜煮為粽子味辛(廣州/記)益¶
智子如筆毫長七八分二月華實色仍連著實五六月¶
<pb:KR3k0049_WYG_052-75a>¶
熟味辛雜五味中芬芳亦可鹽曝(南方草/物狀)益智類薏苡¶
長寸許如枳梖子味辛辣飲酒食之佳(異物/志)¶
遺粽安帝元年盧循為廣州刺史遺劉裕益智粽裕乃¶
荅以續命湯(二十六/目春秋)¶
異味損餉六種深抱情至益智乃是一方異味即於僧¶
中行之(慧達法師/荅虚循書)¶
香孟智子似亷薑香如荳蔲(寰宇/記)¶
　　銀杏¶
<pb:KR3k0049_WYG_052-75b>¶
鴨脚銀杏一名鴨脚因葉相似也(格物/總論)京師舊無鴨脚¶
李文和自南方來移植於私第因而著子自後稍稍蕃¶
多不復以南方為貴(詩話/總)¶
脚杏唐鄭光讌飲把酒曰某改令身上取果子名云膍¶
臍薛保遜還令云脚杏滿座大笑(盧氏/雜説)¶
挿枝汴人龔猗以殿中侍御史扈高宗南渡道經崑山¶
貞義里所銀杏一株挿地祝曰若此枝得活吾於是居¶
其枝長茂遂成大樹如癭如乳者凡七十餘順相傳為¶
<pb:KR3k0049_WYG_052-76a>¶
其子孫嗣世之數(崑山/志)¶
　　蒲萄¶
得種漢武帝因張騫言遣李廣利伐宛而還又發使十¶
餘輩抵宛西諸國求竒物漢使采蒲萄首蓿種歸(漢大/宛傳)¶
於是天子始種苜蓿蒲萄肥饒也及外國使來衆則離¶
宫别觀旁盡種蒲萄苜蓿極望(史/記)¶
　藝文引廣利破宛得種御覽因之誤¶
味長中國&KR0903;果甚多且復為説葡萄當其末夏涉秋尚¶
<pb:KR3k0049_WYG_052-76b>¶
有餘暑酒醉宿醒掩露而食甘而不䬼脆而不酸冷而¶
不寒味長汁多除煩解䬼又釀以為酒甘於麴蘖善醉¶
而易醒道之固以流涎咽唾况親食之耶他方之果寧¶
有疋之者(魏文/詔)¶
實偉于棗白馬寺浮圖前葡萄異于餘處枝葉繁衍子¶
實甚大偉於棗味殊美冠於中京(伽藍/記)¶
竒味俗言葡萄蔓好引於西南庾信謂魏使尉瑾曰我¶
在鄰遂大得葡萄竒有滋味陳昭曰作何形狀徐君房¶
<pb:KR3k0049_WYG_052-77a>¶
曰有類軟棗信曰君殊不體物何得不言似生荔枝魏¶
肇師曰魏武有言云云道之固以流涎稱竒况親食之¶
者瑾曰此物出自大宛張騫所致有黄白黒三種成熟¶
之時子實逼側星編珠聚西域多釀以為酒每來歳貢¶
在漢西京似亦不少柱陵田五十畆中有葡萄百樹今¶
在京邑非直止禁林也信曰乃園種户植接蔭連架昭¶
曰其味何如橘柚信曰津液勝竒芬芳減之瑾曰金衣¶
素裏見苞作貢向齒自消良應不及(酉/陽)¶
<pb:KR3k0049_WYG_052-77b>¶
報縑李元忠曽貢文襄葡萄一盤文襄報以百縑遺練¶
書曰儀同立亞台鉉識懷貞素出藩入侍備經要重而¶
猶家無擔石室若懸磬豈輕財重義奉時愛已故也久¶
相嘉尚嗟詠無極恒思標賞有意無由忽辱蒲桃良深¶
珮戴聊用絹百匹以酧清德也(北/齊)通志貢玉蒲桃¶
遺母高祖賜羣臣食於御前果有葡萄侍中陳叔逹執¶
而不食高祖問其故對曰臣母患口乾求之不能得高¶
祖曰卿有母可遺乎遂流涕嗚咽久之乃止因賜物百¶
<pb:KR3k0049_WYG_052-78a>¶
叚(舊/唐)¶
馬乳太宗時葉護獻馬乳蒲桃一房長二尺餘子亦稍¶
大其色紫(舊/唐)蒲萄酒西域有之前代或有貢獻人皆不¶
識及破高昌收馬乳蒲桃實於苑中種之并得其酒法¶
太宗目損益造酒為丸有八色芳辛酷烈味兼醍醐旣¶
頒賜羣臣京師始識其味(上/)¶
飲漿四月上已日上辛司農少卿王光輔庄駕還&KR0592;後¶
中書侍郎南陽岑義設茗飲葡萄漿與學士等討論經¶
<pb:KR3k0049_WYG_052-78b>¶
史(景龍文/館記)¶
王母葡萄貝丘之南有葡萄谷谷中葡萄可就其所食¶
之或有取歸者即失道世言王母葡萄也天寶中沙門¶
曇霄因遊諸岳至此谷得葡萄食之又見枯蔓堪為杖¶
大如指五尺餘待還本寺植之遂活長高數仭蔭地幅¶
員十丈仰觀若帷葢焉其房實磊落紫瑩如墜時人號¶
為草龍珠帳(酉/陽)¶
鸞翼大月氏國善為葡萄花葉酒或以根及汁醖之其¶
<pb:KR3k0049_WYG_052-79a>¶
花似丁香而綠榮碧鬚春夏之時萬鬚兢發如鸞翼八¶
月中風至吹葉上傷裂有似綾紈故人呼為葡萄風亦¶
名為裂葉風(金樓/子)¶
鷄卵波斯國磨鄰老勃蕯嵗獻貴人葡萄大者如鷄卵¶
大食國葡萄大如鷄子(唐/書)¶
崑山葡萄西旅獻崑山之葡萄(王逸荔/枝賦)¶
　　檳榔¶
似螺檳榔菓也似螺可食(周成/雜字)¶
<pb:KR3k0049_WYG_052-79b>¶
檳門檳榔一名檳門(李富之/藥録)¶
南遊竒觀豫章俞益期性氣剛直不下曲俗容身無所¶
逺&KR0244;在南與韓康伯牋曰惟檳榔樹最南游之竒觀子¶
旣非常木亦特異余在交州時度之大者三圍高者也¶
丈餘葉聚木端房棲葉下花秀房中子結房外其擢穗¶
似黍其綴實似糓其皮似桐而厚其節似竹而概其中¶
空其外勁其屈如覆虹其伸如縋䋲本不大末不小上¶
不傾下不斜調直亭亭千百若一步其林則寥廓庇其¶
<pb:KR3k0049_WYG_052-80a>¶
蔭則蕭條可以長吟可以逺想矣但性不柰霜不得北¶
植必當遐立海南遼然萬里不遇長者之目自令人恨¶
深(齊民要術/水經注)¶
贈檳榔王高麗年十四五時四月八日在彭城佛寺中¶
謝混見而以檳榔贈之執王手謂曰王郎謝叔源可與¶
周旋否(風俗/記)¶
金柈貯劉穆之少時家貧誕節嗜酒食不脩拘檢好徃¶
妻兄家乞食多見辱不以為恥其妻江嗣女甚明識每¶
<pb:KR3k0049_WYG_052-80b>¶
禁不令徃江氏後有慶㑹屬令勿來穆之猶徃食畢求¶
檳榔江氏兄弟戯之曰檳榔消食君乃常飢何乃須此¶
妻復截髪市殽饌為其兄弟以餉穆之自此不對穆之¶
梳沐及穆之為丹陽尹將召妻兄弟妻泣而稽顙以致¶
謝穆之曰本不匿怨無所致憂及至醉穆之乃令厨人¶
以金柈貯檳榔一斛以進之(南/史)¶
不嘗檳榔任昉父遥本性重檳榔以為常餌終嘗求之¶
剖百許口不得好者昉以所嗜好深以為恨遂終身不¶
<pb:KR3k0049_WYG_052-81a>¶
嘗檳榔(上/)¶
謔㺯齊命通直散騎常侍辛徳源聘于陳陳遣主客蔡¶
佞宴醻因談謔手㺯檳榔乃曰頃聞北間有人為噉檳¶
榔獲罪人間遂禁此物定爾不徳原荅曰此是天保初¶
王尚書罪狀辭耳猶如李固被責云胡粉餙貎搔頭㺯¶
姿不聞漢世&KR0592;禁胡粉(三國/典畧)¶
液如朱南海地氣暑濕人多患胷中痞滯故常蹈檳榔¶
數十口加勃蔞藤泊蜆反同咀之液如未色程思孟知¶
<pb:KR3k0049_WYG_052-81b>¶
番禺凡左右侍吏啖檳榔者悉杖之或問其故曰我惡¶
其口唇如潄血耳(宋朝/類&KR0080;)¶
籜扇檳榔樹如㯶櫚高七八丈無枝柯上有十許葉正¶
月結房一房二百餘子花甚香毎生即落一籜籜堪為¶
扇至五月熟大如鷄子以海蠡殻燒作灰名曰蛤賁灰¶
共扶畱葉藤和而嚼之香美除口氣久食令人齒黒故¶
南人有雕題黒齒之俗(雲南記/寰宇記)¶
進客檳榔大如棗色青似蓮子彼人以為異婚族好客¶
<pb:KR3k0049_WYG_052-82a>¶
輙先進此物若邂逅不設用嫌恨(南中八/郡志)¶
直亭檳榔樹大圍丈餘高十餘丈皮似青桐節如桂竹¶
下本不大上末不小調直亭亭千萬若一森秀無柯頂¶
上有葉葉似甘蕉條𣲖開破仰望𣺌𣺌如挿叢蕉於竹¶
杪風至觸動似舉羽扇掃天葉下繫數房房綴十數子¶
家有數百掛扶踈如墜䋲也(林邑/記)安南人自嫩及老採¶
實啖之以不婁籐兼之瓦屋子灰競咀嚼之自云交州¶
地溫不食此無以祛其瘴癘廣州亦噉檳榔然不甚於¶
<pb:KR3k0049_WYG_052-82b>¶
安南也(嶺表/録異)¶
紫檳榔紫檳榔即馬金囊狀類白荳&KR0371;嚼塗惡瘡甚効¶
或食一枚飲冷水即無所傷(雲南/志)¶
山檳榔山檳榔一名蒳子幹似蔗葉類柞一叢千餘幹¶
幹生十房房底數百子四月採(竺法真豋/羅浮山䟽)¶
　　橄欖¶
内鹽子落橄欖樹身聳枝皆數丈其子深秋方熟閩中¶
尤重其味云咀之香口勝含鷄舌香生喫及煮飲悉解¶
<pb:KR3k0049_WYG_052-83a>¶
酒毒有野生者子繁樹峻不可梯縁但刻其根下方寸¶
許内鹽于其中一夕子皆自落樹枝節上生脂膏如桃¶
膠南人採之和其皮葉煎之調如黒&KR0307;謂之橄欖糖用¶
濯船損乾後牢於膠漆着水益乾堅耳(嶺表/録異)¶
三衢博羅縣有合成樹十圍去地二丈分為三衢東向¶
一衢大葉似練子如橄欖而硬削去皮南人以為糝南¶
向一衢橄欖西向一衢橄欖(南越/志)有樹名獨根分為二¶
枝其東向一枝是木威樹南向一枝是橄欖樹(金樓/子)¶
<pb:KR3k0049_WYG_052-83b>¶
餘甘餘甘子初入口舌澁酸飲水乃甘又如梅實核兩¶
頭鋭呼為餘甘橄欖同一物異名耳(臨海異/物志)¶
制魚橄欖木作楫魚皆浮出(本/草)誤落橄欖在池中魚盡¶
斃(𤨏碎/録)¶
薑制橄欖木開花如樗將採其實剥其皮以薑汁塗之¶
則盡落(江鄰幾/雜志)¶
　　椰¶
愈渴椰子樹似檳榔而高大葉長一尺無陰結實一房¶
<pb:KR3k0049_WYG_052-84a>¶
生三十餘子如𤓰其殻中有肉如熊白味似胡桃内有¶
漿一升清如水甜如蜜飲之愈渴疾殻堪為酒器皮堪¶
縳船土人多種之(寰宇/記)¶
越王頭椰樹高六七丈無枝葉葉如束蒲在上其實如¶
瓠繫之顛實外皮如胡蘆&KR0034;中有汁升餘清如水味美¶
于蜜食其膚則不飢食其汁則増渴又有如兩眼處俗¶
人謂之越王頭(異物/志)昔林邑王與越王有故怨遣俠客¶
刺得其首懸之於樹俄化為椰子林邑王憤之命剖以¶
<pb:KR3k0049_WYG_052-84b>¶
為飲器南人至今效之當時刺時越王大醉故其漿猶¶
如酒云(南方草/物狀)¶
椰酒訶陵國俗以椰樹花為酒其樹生花長三尺餘實¶
大如人腦割之取汁以成酒味甘飲之亦醉(唐/書)¶
筒承椰子有漿截花以竹筒承其汁作酒飲之亦醉也¶
(交州/記)¶
倚驕東南荒中有椰木焉高二三十丈或十餘丈圍丈¶
餘或七八尺其枝喬直上二百歳葉落而生花花形如¶
<pb:KR3k0049_WYG_052-85a>¶
甘𤓰復二百歳一落盡而生萼下生子三歳而成熟成¶
熟之後不長不減子形如寒𤓰似冬𤓰也長七八寸徑¶
四五寸萼覆其頂此實不取萬世如故若取下子而留¶
萼萼復生子如初其子形如甘𤓰瓤甘美如蜜食之令¶
人身澤不可過三升令人冥醉半日乃醒木高人不能¶
得唯木下有多羅樹人縁能得之一名無葉一名倚驕¶
張茂先曰驕直上不可那也世人後生不見葉謂之無¶
葉也一名綺縞人見無葉謂之綺縞(神異/經)¶
<pb:KR3k0049_WYG_052-85b>¶
　　木𤓰¶
子大如甒魚復縣地多木𤓰樹有子大如甒(音/武)白黄實¶
甚苦香爾雅所謂㮊也(水/經)¶
灰毒魚齊孝昭北伐庫莫奚至天池以木𤓰灰毒魚皆¶
死而浮出庫莫奚竊相謂曰池有靈魚犯之不祥乃出¶
長城北道齊主分兵追擊獲牛羊七萬振振而還(三國/典畧)¶
獻楊后思食酸味明皇以告張説因進經神出木𤓰以¶
獻(明皇/雜録)¶
<pb:KR3k0049_WYG_052-86a>¶
䕶聖天台石橋梁旣峭危下臨絶澗&KR0136;者心悸石罅有¶
木𤓰華時有蛇盤紏至實落供大士乃去號為䕶聖𤓰¶
(方/輿)¶
紙貼宣州人種木𤓰始成顆則鏇紙花以貼其上夜露¶
日曝而變紅花紋如生可愛(上/)¶
　¶
　¶
　¶
<pb:KR3k0049_WYG_052-86b>¶
　¶
　¶
　¶
　¶
　¶
　¶
　¶
　天中記卷五十二¶
