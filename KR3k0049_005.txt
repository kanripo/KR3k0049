# -*- mode: mandoku-view; -*-
#+TITLE: 天中記
#+DATE: 2015-08-24 23:32:41.087915
#+PROPERTY: ID KR3k0049
#+PROPERTY: BASEEDITION WYG    
#+PROPERTY: JUAN 卷五
<pb:KR3k0049_WYG_005-1a>¶
欽定四庫全書¶
　天中記巻五¶
　　　　　　　　　　　　明　陳耀文　撰¶
　　夏¶
朱明夏曰朱明亦云長嬴(爾/雅)朱明盛長敷與萬物敷華¶
就實既阜既昌(漢郊/祀歌)¶
任方南方者何也任方也任方者物之方任何以為之¶
夏夏者假耆吁茶萬物養之外者也故曰南方夏也(尚/書)¶
<pb:KR3k0049_WYG_005-1b>¶
(大/傳)夏大也為萬物長大也夏謂南者南任也(三禮/義宗)夏為¶
樂南方為夏夏興也南任也是故萬物莫不任興蕃殖¶
充盈樂之至(鄒/子)¶
炎帝執衡漢魏相奏曰南方之神炎帝乘離執衡司夏¶
月令夏月其日丙丁其帝炎帝其神祝融三禮義宗火¶
正曰祝融者祝甚也融明也言夏時物氣甚明也¶
蕃秀夏三月此謂蕃秀天地氣交萬物華實(素/問)¶
南陸夏日月行東南赤道曰南陸(易通/綂圖)日行南陸謂之¶
<pb:KR3k0049_WYG_005-2a>¶
夏(續漢/志)日之行夏南從赤道長育萬物月為之佐(月令/注)¶
斗南指鶡冠子曰斗柄南指天下皆夏孝經説曰斗指¶
午為夏¶
陽上夏者陽氣畢上故萬物長(管形/勢)禮三年一祫五年¶
一禘禘祭以夏四月夏者陽氣在上隂氣在下故正尊¶
卑之義也(後張/純傳)¶
火王夫在地為火在天為日夏則火王其精在天温煖¶
之氣養生百木是其孝也(後荀/爽傳)¶
<pb:KR3k0049_WYG_005-2b>¶
九暑南方曰日其時曰夏其氣曰陽陽生火與氣九暑¶
乃至時雨迺降五穀百果乃登此謂日徳(管四/時)¶
九夏梁元帝纂要曰夏曰朱夏炎夏三夏九夏天曰昊¶
天風曰炎風節曰炎節草曰茂草雜草木曰蔚林茂林¶
密樹茂樹¶
夏律四月律謂之中吕何言陽氣極將彼故復中難之¶
也五月律謂之㽔賔何㽔者下也賔者敬也言陽氣上¶
極隂氣始賔敬之也六月律謂之林鍾何林者衆萬物¶
<pb:KR3k0049_WYG_005-3a>¶
成熟種類衆多也(白虎通/徳論)¶
月建四月之辰謂為己巳者起也物至此時畢盡而起¶
也五月之辰謂為午午者長也大也言物皆長大也六¶
月之辰謂之未未者味也言時萬物向成有滋味也(晉/樂)¶
(志/)¶
夏節立夏為四月節小滿為四月中氣小滿者言物長¶
於此小得盈滿芒種為五月節夏至為五月中氣芒種¶
者言有芒之穀可稼種也小暑為六月節大暑為六月¶
<pb:KR3k0049_WYG_005-3b>¶
中氣小暑大暑者就極熱之中分為大小月初為小月¶
半為大(三綂/歴)¶
六氣立夏之節初五日螻蟈鳴次五日蚯蚓出後五日¶
赤箭生次小滿氣初五日呉葵華次五日靡草死後五¶
日麥秋至次仲夏芒種之節初五日螗蜋生次五日鵙¶
始鳴後五日反舌無聲次夏至氣初五日鹿角解次五¶
日蜩始鳴後五日半夏生木减榮次季夏小暑之節初¶
五日温風至次五日蟋蟀居壁後五日鷹乃學習次大¶
<pb:KR3k0049_WYG_005-4a>¶
暑氣初五日腐草化為螢次五日土潤溽暑後五日大¶
雨時行凡此六氣一十八候皆夏氣揚蕃秀之令故養¶
生者必敬順天時也(素問/注)月令赤箭生作王𤓰生呉葵¶
華作苦菜秀無木堇榮句¶
正月左傳曰六月辛未朔日有食之惟正月之朔慝未¶
作杜注正月夏之四月周之六月謂正陽之月慝隂氣¶
疏詩云正月繁霜鄭𤣥云夏之四月建巳純陽用事是¶
謂正月為正陽之月慝惡也人情愛陽而惡隂故謂隂¶
<pb:KR3k0049_WYG_005-4b>¶
為惡未作謂隂氣未起也¶
隂月董仲舒曰陽徳用事則和氣皆陽建巳之月是也¶
故謂之正陽之月四月陽雖用事而陽不獨存此月純¶
陽疑於無隂故亦謂之隂月(西京/雜記)¶
孟夏孟夏戴勝降立秋促織鳴(考/異)布穀鳴于孟夏蟋蟀¶
吟于始秋(後㐮/楷傳)滔滔孟夏(九/章)收恢台之孟夏(九/辨)¶
始夏魯恭曰今始夏百穀權輿陽氣胎養之時(後漢/書)¶
首夏纂要曰四月曰首夏謝靈運詩首夏猶清和¶
<pb:KR3k0049_WYG_005-5a>¶
乏月四月也是謂之乏月冬穀既盡夏麥未登宜賑乏¶
絶救饑窮九族不能自活者救之無固藴蓄而忍人之¶
貧貪貨殖之宜忘種福之利君子弗取(四時/纂要)¶
臯月爾雅五月為臯注五月得戊則曰厲臯¶
長夏岐伯曰春勝長夏長夏勝冬注長夏者六月也土¶
生於火長在夏中既長而王故云長夏也(素/問)¶
諫獵紂嘗以六月獵於西土發民逐禽民諫曰今六月¶
天務覆施地務長養今盛夏發民逐禽而元元懸於野¶
<pb:KR3k0049_WYG_005-5b>¶
君踐一日之苗而民百日不食天子失道後必無福紂¶
以為妖言而誅之後數日天暴風雨發屋折樹(太公/金匱)¶
斷罟宣公夏濫於泗淵里革斷其罟而棄之曰古者大¶
寒降土蟄發水虞於是乎講罛罶取名魚登川禽而嘗¶
之寑廟行諸國人助宣氣也山不槎櫱澤不伐夭魚禁¶
鯤鮞獸長麑&KR0034;鳥翼鷇夘蟲舍蚳蝝蕃庶物也今魚方¶
别孕不教魚長又行網罟貪無蓻也公聞之曰吾過而¶
里革匡我不亦善乎是良罟也(國/語)¶
<pb:KR3k0049_WYG_005-6a>¶
招凉珠黑蚌珠千年一生燕昭王常懐此珠當盛暑之¶
月體自輕凉號消暑招凉之珠(拾遺/記)¶
皓露曲洞庭山浮於水上其下有金堂數百間玉女居¶
之四時聞金石絲竹之聲徹於山頂楚懐王之時舉羣¶
才賦詩於水湄每四仲之節王常繞山以遊宴舉四仲¶
之氣以為樂章仲春律中夾鍾乃作輕風流水之詩醼¶
於山南時中㽔賔乃作皓露秋霜之曲(上/)¶
鐶鑪元帝被病廣求方士漢中逸人王仲都者詔問所¶
<pb:KR3k0049_WYG_005-6b>¶
能為對曰但能忍寒暑耳因為待詔至夏大暑日使暴¶
坐又環以十鑪火不言熱而身汗不出(桓子/新論)¶
招商靈帝初平三年遊於西園起裸遊館千間引渠繞¶
砌乘船遊漾使宫人執篙檝摇漾渠中其水清澄以盛¶
暑之時奏招商之歌以來凉氣也渠中有望舒荷帝盛¶
夏避暑於裸遊館長夜飲宴帝嗟曰使萬歲如此則上¶
仙也(拾遺/記)¶
竹篠飲語林曰陸機夏在洛忽思東頭竹篠飲語劉寶¶
<pb:KR3k0049_WYG_005-7a>¶
曰吾思鄉轉深矣¶
腹熨棊局劉真長始見王丞相時盛暑之月丞相以腹¶
熨彈棊局曰何乃渹(呉人以/冷為渹)劉既出人問見王公云何¶
劉曰丞相何竒止能作呉語及細唾也(語/林)¶
小舫周鎮罷臨川郡還都未及上住泊清溪渚王丞相¶
徃看之時夏月暴雨卒至舫至狹小而又大漏殆無復¶
坐處王曰胡威之清何以過此(世/説)¶
高臥北窻陶潜嘗言夏月虚閒高臥北窻之下清風颯¶
<pb:KR3k0049_WYG_005-7b>¶
至自謂羲皇上人(晉/書)¶
重裘桑汲清河貝&KR0588;人力能扛鼎殘惡少恩六月盛暑¶
重裘累茵使十餘人扇之忽不清凉便斬扇者并州大¶
姓田蘭薄盛斬於平原士女慶賀奔走道路而歌之曰¶
奴為將軍何可羞六月重茵披狐(豹/)裘不識寒暑斷人¶
頭雄兒田蘭為報讎中夜斬首謝并州(樂府廣題/趙書同)¶
書裙羊欣年十二随父不疑為鳥程令呉興太守王獻¶
之愛之欣嘗夏月著新絹裙晝寢獻之入縣見之書裙¶
<pb:KR3k0049_WYG_005-8a>¶
數幅而去(宋/書)¶
雲物凝彩元魏高祖有事於方澤質明羣臣問起居高¶
祖曰昨日方澤殊自大暑遇天雲䕃密行人差得無弊¶
咸陽王禧曰陛下徳感天地故雲物凝彩雖復雨師灑¶
埽風伯清塵豈過於此高祖曰伊洛南北之中此乃天¶
地氤氲隂陽風雨之所交㑹自然之應非寡徳所能致¶
此(魏/書)¶
盛夏嘘雪庾肩吾少事陶先生頗多藝術嘗夏㑹客向¶
<pb:KR3k0049_WYG_005-8b>¶
室大嘘氣盡成雪(廣異/記)¶
逐樹隂僕射魏收字伯起初習武不成改節讀書夏日¶
坐板床随逐樹隂諷讀累年床為之轉遂工辭令也(北/齊)¶
宴蒲萄園唐高宗時天子饗㑹夏宴蒲萄園賜朱櫻㳺¶
豫惟宰相及學士得從從行給翔麟馬帝賦詩學士屬¶
和(李適/傳)¶
紾絺乘小駟𤣥宗幸洛時屬炎暑上曰姚崇多計令力¶
士探囘奏曰崇方紾絺乘小駟按轡木隂上乃命小駟¶
<pb:KR3k0049_WYG_005-9a>¶
頓忘繁溽(開元/遺事)¶
犀如意𤣥宗夏月授楊妃却暑犀如意(楊妃/外傳)¶
氷獸贈王公楊國忠子弟以姦媚結識朝士每至伏日¶
取堅氷令工人鏤為鳯獸之形或餙以金環綵帶置之¶
雕盤中送與王公大臣惟張九齡不受此恵¶
含玉嗛津貴妃素有肉體至夏苦熱常有肺渴每日含¶
一玉魚兒於口中蓋籍其凉津沃肺也¶
紅汗貴妃每至夏月常衣輕絹使侍兒交扇鼓風猶不¶
<pb:KR3k0049_WYG_005-9b>¶
解其熱每有汗出紅膩而多香或拭之於巾帕之上其¶
色如桃紅也¶
迎凉草李輔國家夏則於堂中設迎凉草其象類碧而¶
幹似苦竹葉細如松雖若乾枯而未嘗彫落盛暑掛之¶
牕戸間則凉風日至(杜陽/編)¶
龍皮扇王元寶都中巨豪也家有皮扇製作甚精寶每¶
暑月宴客即以此扇置於坐前使新水洒之則颯然風¶
生酒筵之間客有寒色遂命撒去明皇亦曾差中使取¶
<pb:KR3k0049_WYG_005-10a>¶
看愛而不授曰此龍皮扇子也(開元/遺事)¶
氷絲裀康老子本長安富家子生計蕩盡遇老嫗持舊¶
錦褥貨鬻乃以半千獲之尋有波斯人見之乃曰此是¶
氷蠶絲所織暑月置於座滿室清凉即酬千萬(樂府/雜録)¶
龍髯拂元載有紫龍髯拂色如爛椹刻水晶為柄置於¶
堂中夜則蚊蚋不敢入拂之有聲鷄犬無不驚逸(杜陽/編)¶
臨水宴李少師(宗/閔)善飲酒與賔僚宴暑月臨水以荷為¶
杯滿酌密繫將近入口以筯刺之不盡則重飲讌罷有¶
<pb:KR3k0049_WYG_005-10b>¶
人言昨飲大歡者公曰今日言歡則明前日之不懽無¶
論好惡一不得言(因話/録)¶
白龍皮李徳裕嘗因夏日邀同列及朝士宴時畏景赫¶
曦咸有鬱蒸之苦既延入小齋列坐開尊煩署都盡清¶
颷凛冽如涉高秋及昏而罷出戸則火雲烈日熇然焦¶
灼有好事者求親信問之云此日以金盆貯水浸白龍¶
皮置於座末龍皮者新羅僧得自海中(劇談/録)¶
賦杞菊陸龜蒙自號天随子常食杞菊及夏五月枝葉¶
<pb:KR3k0049_WYG_005-11a>¶
老硬氣味苦澁猶食不已因作杞菊賦以自廣云爾杞¶
未棘爾菊未莎其如余何¶
聨句文宗夏日與諸學士聨句曰人皆苦炎熱我愛夏¶
日長公權續曰薰風自南來殿閣生微凉五學士屬和¶
帝獨諷公權兩句令公權題於壁上字方圓五寸帝視¶
之嘆曰鍾王復生無以加矣(唐詩/紀事)¶
澄氷帛同昌公主一日大㑹韋氏族於廣化里玉饌俱¶
列暑氣將甚公主命取澄氷帛以水蘸之掛于南軒良¶
<pb:KR3k0049_WYG_005-11b>¶
乆滿座皆思挾纊澄氷帛長八九尺似布而細明薄可¶
鑒中有龍涎故能消暑毒也(杜陽/編)¶
造榜天陸扆累遷翰林學士始扆舉進士時方遷幸六¶
月牓出至是每盛暑他學士戲輒曰造牓天也以譏扆進¶
非其時¶
作夏課長安舉子落第者六月後不出謂之過夏多借¶
淨坊廟院作文章曰夏課時語曰槐花黄舉子忙(南部/新書)¶
㳺浣花成都之俗每歲四月十九日士女泛舟浣花溪¶
<pb:KR3k0049_WYG_005-12a>¶
之百花潭府尹亦至潭上置酒高㑹設水戲渡盡樂而¶
返相傳唐冀國夫人故事也冀國姓任漢上小家女任¶
媪嘗禱于神祠夢神人授以大珠覺而有娠明年四月¶
十九日而生年稍長奉什氏教甚謹有僧過其家瘡疥¶
滿體衣服垢弊見者心惡女獨敬事之一日僧持衣從¶
以求浣女欣然濯之溪邊每一漂衣蓮花輒應手而出¶
里人驚異求僧已不知所在因識其處為百花潭㑹唐¶
寧節度西川微服行民間見女心悦之拜其家納以為¶
<pb:KR3k0049_WYG_005-12b>¶
妾寜妻死遂為繼室累封至冀國既貴每生日即來置¶
酒其家艤船江上訪漂衣故處徘徊終日後日因之遂¶
以為常四月十九日成都謂之浣花遨頭宴于杜子美¶
草堂滄浪亭傾城皆出錦繡夾道自開歲宴遊至是而¶
止故最勝於它時蜀人云雖戴白之老未嘗見溪花日¶
雨也(老學菴/筆記)¶
鮫綃乾符末張建章為函州行軍司馬曽齎府戎命徃¶
渤海遇風濤泊船忽為女仙邀至一島遺一鮫綃自齎¶
<pb:KR3k0049_WYG_005-13a>¶
而進后唐明宗有事郊邱建章鄉人掌東序之寶見建¶
章所進鮫綃篋而貯之軸之如箸以紅線三道扎之亦¶
云夏天清暑展開可以滿室凛然(比夢/瑣言)¶
撫軍蜀孟知祥其軍戰勝董璋時軍中暑熱知祥巡行¶
撫問三軍忻然如熱而濯¶
入寒泉天毒國最大暑熱夏木皆乾死民善沒水以避¶
日遇時暑常入寒泉之下(括地/圖)¶
激凉風拂菻國盛暑之節乃引水潜流上通於屋宇機¶
<pb:KR3k0049_WYG_005-13b>¶
制巧密人莫之知觀者唯聞屋上泉鳴俄見四簷飛澑¶
懸波如瀑布激氣成凉風(唐/書)¶
南火李白夏日登龍興閣序槿榮芳園蟬嘯珍木蓋紀¶
乎南火之月也可以處臺榭居高明(本/集)¶
夏樹夏雨夏樹名連隂夏雨名綿雨(陸機/纂要)¶
麥秋百谷各以其初生為春熟為秋故麥以孟夏為秋¶
(蔡邕月/今章句)¶
蒜枯謂夏必長而蒜麥枯謂冬必凋而竹栢茂日盛陽¶
<pb:KR3k0049_WYG_005-14a>¶
宜暑夏天未必無凉日極隂宜寒隆冬未必無暫温也¶
(尸/子)¶
曹處曹處季夏之位土地勁急音中徵其聲清以急(詩/含)¶
(神/霧)¶
離位離位克明火中宵見峯雲暮起景風晨扇(文/粹)¶
鼓翣盛夏之時當風鼓翣隆冬之月嚮日然爐然而天¶
終不為冬夏易氣者寒暑有節不為人改變也(論/衡)¶
斗建孟夏之月日月㑹於實沈而斗建巳之辰也仲夏¶
<pb:KR3k0049_WYG_005-14b>¶
之月日月㑹於鶉首而斗建午之辰也季夏之月日月¶
㑹於鶉火而斗建未之辰也(月令/鄭注)¶
　　立夏¶
迎夏立夏之日夜漏未盡五刻京都百官皆衣赤衣迎¶
夏於南郊(續禮/儀志)逸禮曰夏則乘赤輅駕赤駵載赤旗以¶
迎夏於南郊其祭先黍與鷄居明堂正廟啓南户(皇/覽)¶
赤璋周禮大宗伯以青圭禮東方以赤璋禮南方注禮¶
東方以立春謂蒼精之帝而太昊勾芒食焉禮南方以¶
<pb:KR3k0049_WYG_005-15a>¶
立夏謂赤精之帝而炎帝祝融食焉圭銳象春物初生¶
半圭曰璋象夏物半死疏云象萬物半死者夏時薺麥¶
死是半死云¶
盛徳在火太史以先立夏三日謁於天子曰某日立夏¶
盛徳在火天子乃齊立夏之日天子親帥三公九卿大¶
夫以迎夏於南郊(月/令)¶
𤣥氷丸或問不熱之道答曰立夏之日或服𤣥氷丸或¶
服飛霜散及六壬六癸之符則不熱㓜伯子王仲都此¶
<pb:KR3k0049_WYG_005-15b>¶
二人衣之以重裘暴之於夏日周以十爐之火口不稱¶
熱身不流汗蓋用此方也(抱朴/子)¶
　　四月八日¶
佛節佛以周昭王二十四年甲寅四月八日生于母之¶
右脇十九歲于四月八日夜半踰城徃雪山入道六年¶
思道不食又四月八日成佛(歲華/記麗)¶
浴佛荆楚人以四月八日諸寺設齋以五色香水浴佛¶
共作龍華㑹(歲時/記)四月八日浴佛以都梁香為青色水¶
<pb:KR3k0049_WYG_005-16a>¶
鬱金香為赤色水&KR0588;隆香為白色水附子香為黄色水¶
安息香為黑色水以灌佛頂(高僧/傳)大慧禪師浴佛上堂¶
語云今朝正是四月八淨飯王宫生悉達吐水九龍天¶
外來捧足七蓮從地發(佛運/綂紀)¶
百金襯齋宋王子鸞建齋灌佛張融獨襯百金¶
為母灌像劉敬宣四月八日見人灌佛乃下頭上金鏡¶
為母灌像因悲泣不自勝桓序歎息謂其父牢之曰卿¶
此兒既為家之孝子必為國之忠臣(宋/書)¶
<pb:KR3k0049_WYG_005-16b>¶
洗佛藥山四月八日見遵布衲洗佛云汝只洗得這箇¶
還洗得那箇遵云請將那人來山遂黙然歸方丈密印¶
禪師曰藥山無風起浪被遵布衲一靠直得鋒鋩結舌¶
羅麽一塲(印語/録)¶
結夏荆楚歲時記云四月十五日天下僧尼就禪刹掛¶
搭謂之結夏又謂之結制蓋夏乃長養之節在外行則¶
恐傷草木蟲類故九十日安居什𫟍宗規云祝融在候¶
炎帝司方當法王禁足之辰是什子䕶生之日至七月¶
<pb:KR3k0049_WYG_005-17a>¶
十五日應禪寺掛搭僧尼盡皆散去謂之解夏又謂之¶
解制禪苑宗規云金風漸漸玉露瀼瀼當覺皇解制之¶
辰是法歲周圓之日大藏經云四月十五日坐樹下至¶
七月十五日僧尼坐草為一歲禪談語録謂之法歲¶
櫻筍厨長安四月已後自堂厨至百司厨通謂之櫻筍¶
厨公餗之盛常日不同(秦中歲/時記)¶
　　端午¶
天節五月五日午時為天中節(提要/録)¶
<pb:KR3k0049_WYG_005-17b>¶
地臘五月五日為地臘五帝校定生人官爵血肉盛衰¶
外滋萬類内延年夀記録長生此日可謝罪求請移易¶
官爵祭祀先祖(道/書)¶
蓄蘭大戴禮曰五月五日蓄蘭為沐浴楚辭曰浴蘭湯¶
兮沐芳華荆楚歲時記今謂之浴蘭節¶
採艾懸戸玉燭寶典曰五月五日採艾懸於户上荆楚¶
歲時記云五月五日荆楚人採艾以為人懸門户上以¶
禳毒氣又曰宗則字文度常以五月五日未鷄鳴時採¶
<pb:KR3k0049_WYG_005-18a>¶
艾見似人處攬而取之用炙有驗是日競採雜藥¶
蓄藥夏小正此月蓄藥以蠲除毒氣¶
朱索後漢書曰五月五日朱索五色印為門戸飾以難¶
上惡氣風俗通曰五月五日以五色絲綵繫臂辟兵及¶
鬼令人不病一名長命縷一名續命縷一名辟兵繒一¶
名五色縷一名五色絲一名百索裴𤣥新語曰五月五¶
日集五色繒辟兵余問伏君君曰青赤白黑以為四方¶
黄居中央名曰襞方綴于胷前以示婦人蠶功也織麥¶
<pb:KR3k0049_WYG_005-18b>¶
&KR0008;懸于門以示農工成傳者誤以襞方為辟兵(&KR0008;音涓/麥莖也)¶
角黍仲夏端五烹鶩角黍端初也謂五月初五日也俗¶
重五日與夏至同先節一日又以菰葉褁粘米以栗棗¶
灰汁煑令熟節日啖煑肥龜極爛去骨加鹽豉䔉蓼名¶
葅龜粘米一名糭一曰角黍蓋取隂陽尚包褁未分之¶
象也龜骨表肉裏陽内隂外之形取以贊時也(風土/記)¶
蹋百草四民並蹋百草今人又有鬭百草之戲(荆楚歲/時記)¶
條達端五又有條達等織組雜物以相贈遺孝經援神¶
<pb:KR3k0049_WYG_005-19a>¶
契曰仲夏繭出婦人染練咸有作務玉燭寶典云此節¶
俻擬甚多其來尚矣又有日月星辰鳥獸之狀文繡金¶
縷帖畫獻貢所尊詩云繞臂雙條達是也¶
辟兵符或問辟五兵之道抱朴子曰以五月五日作赤¶
靈符著心前歲時記云今釵頭符是也¶
賜梟羹漢令郡國賜梟五月五日為梟羹賜百官以惡¶
鳥故食之也(樂書/注)¶
泛蒲酒端午以菖蒲或縷或屑泛酒(歲時/記)¶
<pb:KR3k0049_WYG_005-19b>¶
競渡五月五日競渡俗為屈原投汨羅日傷其死所並¶
命舟檝以拯之舸舟取其輕利謂之飛鳬又曰水車又¶
曰水馬州將及土人悉臨水而觀之(歲時/記)俗五月五日¶
為競渡戲自襄州以南所尚相傳云屈原初沉江之時¶
其鄉人乘舟求之意急而爭前後因為此戲(隋唐/嘉話)¶
祀屈屈原五月五日投汨羅而死楚人哀之每于此日¶
以竹筒貯米投水祭之漢建武中長沙歐囘白日忽見¶
一人自云三閭大夫謂囘曰聞君當見祭甚善但常年¶
<pb:KR3k0049_WYG_005-20a>¶
所遺並為蛟龍所竊今若有恵可以楝樹葉塞上以五¶
色絲轉縳之此二物蛟龍所憚囘依其言今五月五日¶
作粽并帶五色絲及楝葉皆汨羅之遺風(續齊/諧記)¶
誕子齊田文嬰賤妾子也以五月五日生嬰勑令勿舉¶
之后母私舉文長成因兄弟以見嬰怒文啓曰君所以¶
不舉五月子者何故嬰曰五月子者長與戸齊將不利¶
其父母文曰人生受命於天乎將受命於户邪嬰黙然¶
文曰必受命於天君何憂焉必受命於戸則高其戸耳¶
<pb:KR3k0049_WYG_005-20b>¶
誰能至者嬰曰子休矣後文立是為孟嘗君(史/記)王鳳以¶
五月五日生其父以俗諺欲不舉其叔父曰昔田文以¶
此日生後為孟嘗君號其母為薛公大家以古事推之¶
非不祥也遂舉之(西京/雜記)胡廣本姓黄以五月五日生父¶
母惡之藏之葫蘆弃之河流岸側居人收養及長有盛¶
名父母欲取之廣以為背其所生則害義背其所養則¶
忘恩兩無所歸託葫蘆而生也乃姓胡名廣后七登三¶
司有中庸之號(殷芸/小說)廣後不治其本親服云我本親以¶
<pb:KR3k0049_WYG_005-21a>¶
我為已死也世以為深譏焉(世/說)紀邁五月五日生其母¶
弃之村人紀淳妻養之年六歲本父母云汝是我兒邁¶
涕泣傭所得輒上母(孝子/傳)王鎮惡猛孫也以五月五日¶
生家人以俗忌欲出令繼疎宗猛見竒之曰此非常兒¶
昔孟嘗君以此日生相齊是兒亦將興吾門矣故名之¶
為鎮惡(宋/書)南陽王綽以五月五日丙時生彊暴無度后¶
為韓長鸞令親信誣謀反被殺經四百餘日大斂顔色¶
毛髮皆如生俗云五月五日生者腦不壊故也(北齊/書)崔¶
<pb:KR3k0049_WYG_005-21b>¶
信明以五月五日正中時生有異雀類頭身形甚小五¶
色畢備集于樹鼓翼齊鳴其聲清亮隋太史令史良使¶
至青州遇而占之曰五月為火火為離離為文彩日正¶
中文之盛也又雀五色奮翼而鳴此兒必文藻煥爛聲¶
名播於天下雀形既小禄位殆不高矣及長博聞强記¶
下筆成章鄉人高孝基有知人之鑒每謂人曰崔信明¶
才學富贍雖名冠一時但恨其位不達耳(舊唐/書)唐肅宗¶
時張嘉字伯達以五月五日生名五郎少好儒術以節¶
<pb:KR3k0049_WYG_005-22a>¶
義自負年十五㳺長安與李泌長源為友禄山叛詣闕¶
上書補參軍平賊有功為雲居宰有善政卒年二十三¶
邑人立祠祀之大著靈應李泌遣文弔之(陜西/志)宋徽宗¶
以五月五日生以俗忌因改作十月十日為天寧節(癸/幸)¶
(雜/志)金轉運田特秀字彦實易縣人大定十九年進士所¶
居里名半十行第五以五月五日生小名五兒年二十¶
五應鄉府省殿四試俱第五名年五十五以八月十五¶
日卒(困學/雜録)¶
<pb:KR3k0049_WYG_005-22b>¶
祭陳陳臨為蒼梧太守推誠而理導人以孝悌臨徵去¶
後本郡以五月五日祠臨東城門上令小童潔服舞之¶
(謝承/書)¶
泝濤女子曹娥者㑹稽上虞人父能絃歌為巫漢安帝¶
二年五月五日於縣江泝濤迎波神溺死不得尸骸娥¶
年十四乃縁江號哭晝夜不絶聲七日遂投江而死(㑹/稽)¶
(典/録)¶
忌蓋屋曝席薦風俗通云此月蓋屋令人頭秃又曰不¶
<pb:KR3k0049_WYG_005-23a>¶
得曝床席薦異𫟍曰新野庾寔嘗于五月五日曝席忽¶
見一小兒死于席上俄失所在其后寔子亡因相傳以¶
為忌¶
五色縷并州俗以介子推五月五日燒死世人為其忌¶
故不舉餉食非也北方五月五日自作飲食餉神及作¶
五色縷五色新盤相問遺不為介子推也(鄴中/記)¶
共浴習鑿齒與褚常侍書曰想徃日與足下及江州五¶
月五日共澡浴戲追尋舊約髣髴玉儀心實悲矣¶
<pb:KR3k0049_WYG_005-23b>¶
五時圖北朝婦人五月進五時圖五時花施帳之上是¶
日又進長命縷宛轉繩皆結為人像帶之(酉陽/雜俎)¶
太常借裙襦唐武徳初孫伏迦以三事上諫曰百戲散¶
樂本非正聲此謂滛風不可不改近者太常官司於民¶
間借婦女裙襦五百餘具以充散妓之服云擬五月五¶
日於𤣥武門逰戲非所以為子孫法也(舊/書)¶
飛白書貞觀十八年五月五日太宗為飛白書作鸞鳯¶
蝶龍等字筆勢驚絶謂司徒長孫無忌吏部尚書楊師¶
<pb:KR3k0049_WYG_005-24a>¶
道曰五日舊俗必用服玩相賀今朕各賜君飛白扇二¶
庶動清風以增美徳(唐㑹/要)¶
射粉團角黍開元宫中端午造粉團角黍貯金盤中以¶
小角造弓子纎妙可愛架箭射盤中團粉中者得食蓋¶
粉團滑膩而難射也都中盛行此戲(天寳/遺事)端午作水團¶
又名白團或雜五色人獸花果之狀其精者名滴粉團¶
或加麝香又有乾團不入水者(歲時/記)¶
剪靈運鬚晉謝靈運鬚美臨刑因施為南海袛洹寺維¶
<pb:KR3k0049_WYG_005-24b>¶
摩誥像鬚唐中宗朝安樂公主五日鬭百草欲廣其物¶
令馳驛取之又恐為他所得因剪棄其餘(陏唐/嘉話)¶
賜鍾乳端午日𤣥宗賜宰臣鍾乳宋璟既拜賜而命醫¶
人鍊之醫請將歸家錬子弟諫曰此乳珍異他者不如¶
今付之歸恐招欺換璟誡之曰自隠爾心然疑他心耶¶
仗信示誠猶恐不至特有猜責豈可得乎(唐新/語)¶
宴武成開元中五月五日宴武成殿賜羣臣襲衣特以¶
紫服金魚賜李元絃及蕭嵩羣臣無與比(本/傳)¶
<pb:KR3k0049_WYG_005-25a>¶
擁㓜女肅宗廢后張氏端午日帝召見山人李唐帝方¶
擁㓜女顧唐曰我念之勿怪也唐曰大上皇今日亦當¶
念陛下帝澘然涕下而内制于后卒不敢謁西宫(后/傳)¶
龍生日五月十三日謂之龍生日栽竹多茂盛(岳州風/土記)¶
　　夏至¶
司至郯子曰少昊氏以鳥臣伯趙氏司至者也注伯趙¶
伯勞也以夏至鳴冬至止也(左昭/七年)¶
正氣離南方也夏至日中赤氣出直離此正氣也氣出¶
<pb:KR3k0049_WYG_005-25b>¶
右萬物半死氣出左赤地千里(易通/卦驗)¶
景風夏至離五景風用事今君當爵有徳封有功(京房/易占)¶
三義夏至為五月中者至有三義一以明陽氣之至極¶
二以助隂氣之始至三以明日行之北至故謂之至(三/禮)¶
(義/宗)¶
三光盛周髀云冬至三光微夏至三光盛(范/子)¶
朱索連葷仲夏之月萬物方盛日夏至隂氣萌作恐物¶
不楙其禮以朱索連葷桃印書文以施門户代以所尚¶
<pb:KR3k0049_WYG_005-26a>¶
為餙也(後漢/志)¶
八風立魏相奏曰天地變化必由隂陽隂陽之分以日¶
為紀日冬夏至則八風之序立萬物之性成各有常職¶
不得相干(漢/書)¶
止行人魯恭疏曰易五月姤用事經曰后以施命誥四¶
方言君以夏至之日施命令止四方行者所以助㣲隂¶
也行者尚止之况於逮召考掠奪其時(後/書)¶
寢兵鼓夏至隂氣始起麋鹿解角故寢兵鼓身欲寧志¶
<pb:KR3k0049_WYG_005-26b>¶
欲静不聽事送迎五日(獨/斷)¶
祀大宗夏至而麥熟天子祀大宗其盛以麥麥者穀之¶
始也(管/子)¶
不賀夏至隂氣始君道衰故不賀(獨/斷)¶
五綵辟兵夏至著五綵辟兵題曰㳺光厲鬼知其名者¶
無温疾五綵辟五兵也(風俗/通)¶
浚井夏至日浚井改水冬至日鑽燧改火可去温病也¶
(續禮/儀志)¶
<pb:KR3k0049_WYG_005-27a>¶
禬祭宗伯以夏至致地祗物鬽(昧/)以禬國之凶荒民之¶
禮喪(周/禮)¶
天地合日道家以五月十六日為天地合日夫婦當異¶
寢違犯者必夭死故世以為忌¶
分龍節池州俗以五月二十九日三十日為分龍節雨¶
則多大水閩人以夏至為分龍而各有方(圖/經)¶
　　六月六日¶
禹生日蜀石泉有禹廟相傳禹六月六日生(呉越春/秋注)¶
<pb:KR3k0049_WYG_005-27b>¶
天貺節祥符四年六月六日天書再降詔以此月為天¶
貺節(宋㑹/要)¶
清暑日六月六日為清暑之日(道/經)此日北極府君生(夢/兼)¶
(録/)¶
　　伏¶
金藏厯忌釋曰伏者何也金氣伏藏之日也四時代謝¶
皆以相生立春木伐水水生木立夏火代木木生火立¶
冬水代金金生水至於立秋以金代火金畏火故至庚¶
<pb:KR3k0049_WYG_005-28a>¶
日必伏庚者金也¶
三伏從夏至後第三庚為初伏第四庚為中伏立秋後¶
初庚為後伏謂之三伏曹植謂之三旬(隂陽/書)¶
始為伏祠史記曰秦徳公二年初伏以狗禦蠱年表云¶
初作伏祠社磔狗邑四門漢郊祀注孟康云六月伏日¶
也周時無至此乃有之師古曰伏者謂隂氣將欲迫于¶
殘陽而未得升故為藏伏因名伏日也¶
自擇伏日風俗通曰漢中巴屬自擇伏日俗云其地温¶
<pb:KR3k0049_WYG_005-28b>¶
暑草木宻生晩落氣異中國夷狄畜之故令自擇伏上¶
按漢書高帝分四郡之衆用良平之策還定三秦席巻¶
天下蓋君子所因者本也論功定封加金帛重復寵異¶
令自擇伏日不同凡俗¶
祠黄石張子房始所見下邳圮上老父與大公書者後¶
十三年從高帝過濟北果見穀城山下黄石取而寳祠¶
之畱侯死并黄石葬每上塜伏臘祠黄石(史/記)¶
割肉東方朔為郎伏日詔賜從官肉大官丞日晏不來¶
<pb:KR3k0049_WYG_005-29a>¶
朔獨拔劔割肉謂其同官曰伏日當密歸請受賜即懐¶
肉去大官奏之朔入上曰昨賜肉不待詔以劍割肉而¶
去之何也朔免冠謝上曰先生起自責也朔再拜曰朔¶
來朔來受賜不待詔何無禮也拔劍割肉一何壯也割¶
之不多又何亷也歸遺細君又何仁也上笑曰使先生¶
自責迺反自譽復賜酒一石肉百斤歸遺細君(漢/書)¶
避伏書儀曰六月三日伏日昔賈誼於湘南六月三庚¶
日有鵬鳥來時以南方毒惡以助太陽銷鑠萬物故損¶
<pb:KR3k0049_WYG_005-29b>¶
人因避之¶
伏臘楊惲報孫㑹宗書曰田家作苦歲時伏臘烹羊炮¶
羔斗酒自勞潘安仁閒居賦牧羊酤酩以俟伏臘之費¶
書儀云漢魏伏日有酒食之㑹¶
伏閉盡日和帝永元六年初令伏閉盡日注漢官舊儀¶
曰伏日厲鬼所行故盡日閉不干它事¶
避暑飲大駕都許使光禄大夫劉松北鎮袁紹軍與紹¶
子弟日共宴飲嘗以三伏之際晝夜酣飲極醉至於無¶
<pb:KR3k0049_WYG_005-30a>¶
知云以避一時之暑故河朔有避暑飲(典/論)¶
碧筩酒歴城北有使君林魏正始中鄭公殻三伏之際¶
每率賔僚避暑於此取大蓮葉置硯格上盛酒二升以¶
簪刺葉令與柄通屈莖上輪茵如象鼻焉持翕之名碧¶
筩酒(酉陽/雜俎)¶
賜氷石季龍于氷井臺藏氷三伏之月以氷賜其奩(鄴/中)¶
(記/)¶
當風交扇郗嘉賔三伏之月詣謝公炎暑薫赫雖復當¶
<pb:KR3k0049_WYG_005-30b>¶
風交扇猶沾汗流離謝著故絹衣食熱白粥晏然無異¶
郗謂謝公曰非君幾不堪此(世/説)¶
氷山辟暑楊氏子弟每至伏中取大氷使匠琢為山周¶
圍於宴席間座客雖酒酣而各有寒色亦有挾纊者其¶
驕貴如此也(遺/事)¶
錦結凉棚長安富家子劉逸李閑衛曠家世富豪而好¶
待士每至暑伏中各於林亭内植晝柱以錦結為凉棚¶
設坐具召長安名妹間坐逓請為避暑㑹人皆愛羡(開/元)¶
<pb:KR3k0049_WYG_005-31a>¶
(遺/事)¶
辟惡伏日進湯餅名為辟惡(荆楚歲/時記)¶
薦𤓰初伏薦麥𤓰于祖禰(四民/月令)¶
　　秋¶
白藏秋為白藏亦曰收成(爾/雅)¶
西方西方者何也鮮方也鮮訊也訊者始入之貌始入¶
者何以謂之秋秋者愁也愁者物方愁而入也故曰西¶
方者秋也(尚書/大傳)¶
<pb:KR3k0049_WYG_005-31b>¶
容平秋三月此謂容平天氣以急地氣以明注云萬物¶
夏長華實以成容狀至秋平而定也¶
少昊執矩漢書魏相奏曰西方之神少昊乘兊執矩司¶
秋月令秋月其日庚辛其帝少皥其神蓐收禰衡賦少¶
昊司辰蓐收整轡¶
禮肅秋為禮西方為秋秋肅也萬物莫不禮肅敬之至¶
也(尸/子)¶
虚為秋候尚書考靈曜曰虚星為秋候昴為冬期隂氣¶
<pb:KR3k0049_WYG_005-32a>¶
相佐徳乃不邪子助母收母合子符註虚星北方宿也¶
昴星西方宿也隂稱母也¶
日行西陸日行西陸謂之秋易通綂圖曰日行西方白¶
道曰西陸(律歴/志)¶
斗柄指西斗柄指西天下皆秋(鶡冠/子)¶
六氣立秋之節初五日凉風至次五日白露降後五日¶
寒蟬鳴次處暑氣初五日鷹乃祭鳥次五日天地始肅¶
後五日禾乃登次仲秋白露之節初五日育風至鴻鴈¶
<pb:KR3k0049_WYG_005-32b>¶
來次五日𤣥鳥歸後五日羣鳥養羞次秋分氣初五日¶
雷乃收聲次五日蟄蟲坯户景天華後五日水始涸次¶
季秋寒露之節初五日鴻鴈來賔次五日雀入大水為¶
蛤後五日菊有黄華次霜降氣初五日豺乃祭獸次五¶
日草木黄落後五日蟄蟲咸俯凡此六氣一十八候皆¶
秋氣正收斂之令故養生者必謹奉天時也(素問/注)月令¶
無景天華三字¶
秋律七月律謂之夷則何處傷則灋也言萬物始傷破¶
<pb:KR3k0049_WYG_005-33a>¶
刑法也八月律謂之南吕何南者任也吕者拒也言陽¶
氣尚有任生薺麥也故隂氣拒之也九月之管名無射¶
射者出也言時陽氣上升萬物收藏無復出也(白虎/通)¶
月辰七月之辰謂為申申者申也言時萬物身體皆成¶
就也八月之辰謂為酉酉者綇也謂時物皆綇縮也九¶
月之辰謂為戌戌者滅也謂時物皆衰滅也(晉樂/志)¶
月建孟秋之月日月㑹於鶉尾而斗建申之辰也仲秋¶
之月日月㑹于夀星而斗建酉之辰也季秋之月日月¶
<pb:KR3k0049_WYG_005-33b>¶
㑹於大火而斗建戌之辰也(月令/注)¶
秋㝠酉西方也秋也物皆成象而就也有形則復於無¶
形故曰㝠也(太𤣥/經)¶
九秋一時為三月一月為一秋三月為三秋又一月為¶
三秋故三月有九秋之名也(隂陽五/行歴)¶
庚辛庚之言更也辛之言新也日之行秋西從白道成¶
熟萬物月為之佐萬物皆肅然改更秀實新成人因以¶
為日名焉(鄭/氏)¶
<pb:KR3k0049_WYG_005-34a>¶
素秋素秋素商高商天曰旻天風曰商風素風凄風高¶
風凉風激風悲風景曰朗景澄景清景時曰凄辰霜辰¶
節曰素節高節草曰衰草木曰疎木衰林霜柯霜條(纂/要)¶
蘭秋七月孟秋首秋上秋肇秋蘭秋(纂/要)七月為蘭月(提/夢)¶
(録/)¶
仲商八月仲秋亦曰仲商亦曰桂月(同/上)¶
菊月九月季秋亦曰暮秋末秋暮商季杪秋亦曰授衣¶
亦曰𤣥月菊月(上/)秋樹名成秋雨名愁(陸機/要)¶
<pb:KR3k0049_WYG_005-34b>¶
蓼風蔡邕月令章句曰仲秋白露節肓風至秦人謂蓼¶
風為肓風鄭云肓風疾風也皇氏云秦人謂疾風為肓¶
風梁文帝初秋詩云肓風度函谷墜露下芳枝¶
悲秋宋玉九辨曰悲哉秋之為氣也蕭瑟兮草木摇落¶
而變衰憭慄兮若在逺行登山臨水兮送將歸潘岳秋¶
興賦云善乎宋生之言彼四慼之疾心兮遭一塗其難¶
忍嗟秋日之可哀兮諒無愁而不盡¶
賔雀為蛤淮南子曰季秋之月候鴈來賔雀入大水為¶
<pb:KR3k0049_WYG_005-35a>¶
蛤許慎注云賔雀者老雀也栖宿人家堂宇之間如賔¶
客者也故謂之賔大水海水也傳曰雀入海為蛤也吕¶
覽高誘注同鄭注月令賔字屬上讀¶
五政秋三月以庚辛之日發五政一政曰禁博賽二政¶
曰無見五兵之刃三政曰慎旅農趣聚收四政曰補缺¶
塞坼修垣墻謹門閭五政曰敬時五穀之皆入也(管/子)¶
決獄斷刑尚書曰寅餞納日平秩西成大傅曰天子以¶
秋命王公將率選士厲兵以征不義決獄訟斷刑罰趣¶
<pb:KR3k0049_WYG_005-35b>¶
收斂以順天道以佐秋殺¶
西顥郊祀歌曰西顥沆碭秋氣肅殺注西方少昊也沆¶
碭白氣之貌也(漢禮/樂志)¶
秦地秦地處仲秋之位男懦弱女高膫白色秀身音中¶
商其言舌舉而仰聲清以揚(詩含/神霧)¶
邠詩周禮籥章掌土鼔豳籥中春晝擊土鼓&KR0008;豳詩以¶
逆暑中秋夜迎寒亦如之鄭注逆暑以晝求諸陽也迎¶
寒以夜求諸隂也王元長曲水詩序云籥動邠詩¶
<pb:KR3k0049_WYG_005-36a>¶
祫祭周祫以秋者萬物新成可以奉荐宗廟故合先祖¶
之神而祭之故祫宜在秋也(三禮/義宗)¶
寒露九月寒露為節者九月之時露氣轉寒故謂之寒¶
露節降為中露變為霜霜降為中(同/上)¶
蠧書仲秋甲戌天子東逰次雀梁蠧書于羽陵注謂暴¶
書蠧蟲因曰蠧書也(穆天/子傳)¶
圍棊局戚夫人在宫内八月四日出雕房北户竹下圍¶
棊勝者終年有福負者終年多病取絲縷就北辰星求¶
<pb:KR3k0049_WYG_005-36b>¶
長命乃免(西京/雜記)¶
霜月韓明府脩孔子廟器碑云永夀二年歲在涒灘霜¶
月之靈皇極之日蓋九月五日也韓名勑字叔節(集古/録)¶
思蓴張翰字季鷹辟齊王冏東曹掾在洛見秋風起因¶
思呉中蓴菜羹鱸魚鱠曰人生貴適意耳何能從宦千¶
里以要名乎遂命駕便歸俄而齊王敗人皆謂見幾而¶
作(世/説)¶
五明囊鄧紹以八月一日入華山見一童子執五綵囊¶
<pb:KR3k0049_WYG_005-37a>¶
盛栢葉上露紹問之答曰赤松先生取以明眼又梁簡¶
文帝云婦人八月旦多錦翠為眼明囊凌晨取露拭目¶
(續齊/諧記)又述仙記云八月一日作五明囊盛百草露以洗¶
眼(鷄&KR0008;/集)¶
登慈恩浮圖唐高宗時凡天子遊幸秋登慈恩浮圖獻¶
菊花酒稱夀(李適/傳)¶
製秋風高曲明皇嘗製秋風高曲每至秋空逈徹纎埃¶
不起即奏之必逺風徐來庭葉墜下(羯鼔/録)¶
<pb:KR3k0049_WYG_005-37b>¶
千秋節源乾曜張說以八月初五明皇生之日請為千¶
秋節百姓祭皆就此日名為賽白帝羣臣上萬歲夀王¶
公戚里進金鏡綬帶士庶結絲承露囊更相遺問(隋唐/嘉話)¶
張說上大衍厯序云謹以開元十六年八月端午赤光¶
照室之夜獻之　宋璟請為節表月惟仲秋日在端午¶
㸃灸杖盧公範饋餉儀曰凡八月旦取承露盤赤松子¶
栢上露為囊以膏面皮古人用㸃灸杖以梨枝為之反¶
銀盞中者朱硃銀枝子也(盧公範者盧懐/慎家之法也)¶
<pb:KR3k0049_WYG_005-38a>¶
天灸八月一日是六神日以露水調朱砂蘸小指宜㸃¶
灸去百病(風俗/通)楚俗以八月十日以朱墨㸃小兒額為¶
天灸以壓疾病(荆楚歲/時記)¶
隂氣下西方曰辰其時曰秋其氣曰隂秋者隂氣始下¶
故萬物收(管/子)¶
廪秋皇天平分四時兮竊獨悲此廪秋白露既下百草¶
兮奄離披此梧楸收恢台之孟夏兮然欿傺而沈藏(九/辯)¶
蕭晨殷仲文九井詩哲匠感蕭晨肅此塵外軫注秋晨¶
<pb:KR3k0049_WYG_005-38b>¶
蕭瑟也¶
火旻靈運詩秋岸澄夕隂火旻團朝露注七月流火秋¶
為旻天張景陽詩大火流坤維七命龍火西頺暄氣初¶
收¶
素秋魏劉禎書肅以素秋則落晉陸機詩肅肅素秋節¶
湛湛濃露凝盧諶詩凛凛素秋日促宵長江逌詩祝融¶
解炎轡蓐收起凉駕長林悲素秋茂草思朱夏述歸賦¶
云時運逝其何速素秋奄以告季虚栁中於昏日羲和¶
<pb:KR3k0049_WYG_005-39a>¶
宿于房位郭景純詩潛潁怨青陽陵苕哀素秋¶
素節張景陽七命云白商素節月既授衣又雜詩云金¶
風扇素節注秋為白藏故曰素節¶
金素詩靈運詩述職期闌暑理棹變金素注秋為金而¶
色白故曰金素¶
迅商楚詞曰商風肅而害之百草肓而不長王逸曰商¶
風西風也秋氣起則西風疾潘岳詩清商應秋至溽暑¶
隨節闌陶淵明賦云悲商扣林白雲依山仰睇天路俯¶
<pb:KR3k0049_WYG_005-39b>¶
促鳴絃謝宣逺詩輕霞冠秋日迅商薄清穹謝恵連詩¶
寒商動清閨孤燈曖函幔梁周𢎞譲詩兹晨戒流火商¶
颷早已驚¶
商天范絳詩戊日辭巢燕商天向浦鴻(海録/碎事)¶
隂中春為陽中萬物以生秋為隂中萬物以成是以事¶
舉其中禮取其和(漢律/歴志)¶
萬寳成庚桑子曰夫春氣發而百草生正得秋而萬寳¶
成夫春與秋豈無得而然哉天道已行矣注云天道以¶
<pb:KR3k0049_WYG_005-40a>¶
萬物為寳至秋而成也(莊/子)¶
輶軒使周太常以八月輶軒使采異俗方言藏之袐府¶
(風俗/通)¶
開秋阮嗣宗詩開秋兆凉氣蟋蟀鳴床帷¶
始秋王義方彈李義府云春鸎鳴於獻歲蟋蟀吟於始¶
秋(唐新/語)¶
杪秋謝靈運詩杪秋尋逺山山逺行不近¶
神㑹日八月十八日四海龍王神㑹之日(道/經)¶
<pb:KR3k0049_WYG_005-40b>¶
　　立秋¶
盛徳在金先立秋三日太史謁之天子曰某日立秋盛¶
徳在金天子親帥三公九卿諸侯大夫以迎秋於西郊¶
(月/令)¶
用白立秋之日夜漏未盡五刻京都百官皆衣白施皁¶
領縁中衣迎氣於白郊禮畢皆衣絳(後漢/志)逸禮曰秋則¶
衣白衣佩白玉乘白輅駕白駱載白旗以迎秋於西郊¶
(皇/覽)¶
<pb:KR3k0049_WYG_005-41a>¶
貙劉立秋之日白郊畢始楊武斬牲於郊東門以薦陵¶
廟還宫遣使者齎束帛以賜武官肄兵習戰陣之儀斬¶
牲之禮名曰貙劉(續禮/儀志)續漢書云武帝令天下膢五日¶
蔡邕曰貙獸常以立秋日食母猛蟲之搏擊王者亦以¶
此日出獵還以祭宗廟漢書音義曰貙獸以立秋日祭¶
獸王者亦此日出獵用祭宗廟冀州北郡以八月朝作¶
飲食為膢其俗語曰膢臘社伏漢儀註立秋貗婁楊子¶
曰不膢臘也與注八月旦也今河東奉以為祭祀北堂書¶
<pb:KR3k0049_WYG_005-41b>¶
抄云膢音劉劉殺也古今注曰永平元年六月乙夘初¶
令百官貙膢白幕皆霜風俗通稱韓子書山居谷汲者¶
膢臘而寘水楚俗常以十二月祭飲食也又曰當新始¶
殺食曰貙膢¶
舞雲翹立秋迎氣於黄郊樂奏黄鍾之宫歌帝臨冕而¶
執干戚舞雲翹肓命所以養時訓也(後/書)¶
取姦孫寳為京兆尹以立秋日署故吏侯文東部督郵¶
入見勑曰今日鷹隼始擊當順天氣取姦惡以成嚴霜¶
<pb:KR3k0049_WYG_005-42a>¶
之誅掾部渠有其人乎文卬曰無其人不敢空受職寳¶
曰誰也文曰霜陵杜穉季寳曰其次文曰豺狼横道不¶
宜復問狐狸(漢/書)¶
謀刼申屠建等與御史大夫隗囂合謀以立秋日貙膢¶
時共刼更始劉能卿以告執建斬之(後/書)¶
坤王易說曰坤西南主秋秋京房易占曰立秋坤王凉¶
風用事五行休王論曰立秋坤王兊相乾胎坎沒艮死¶
震囚巽廢離休¶
<pb:KR3k0049_WYG_005-42b>¶
報地徳凉風立秋至王者報地徳禮西郊(白虎/通)立秋西¶
風閶闔風至一名颷風(符瑞/圖)¶
　　七月七日¶
天漢白氣七月七日其夜灑掃於庭露施几筵設酒脯¶
時果散香粉於河鼓織女言此二星神當㑹守夜者咸¶
懐私願或云見天漢中有奕奕正白氣有耀五色以此¶
為徵應見者便拜而願乞富乞夀無子乞子唯得乞一¶
不得兼求三年乃得言之頗有受其祚者(周處風/土記)¶
<pb:KR3k0049_WYG_005-43a>¶
乞巧七夕婦人結綵縷穿七孔針或以金銀鍮石為針¶
陳𤓰果於庭中以乞巧有喜子網於𤓰上則以為得(荆/楚)¶
(歲時/記)宋孝武七夕詩曰迎風披綵縷向月貫𤣥針¶
乘白鶴王子喬見桓良曰告我家七月七日待我於緱¶
氏山頭其家候之至日果乘白鶴於山頭望之不可到¶
舉首謝時人而去王子喬者周靈王太子晉也(列仙/傳)¶
騎赤龍陶安公者六安鑄冶師也一朝火散上紫色衝¶
天安公伏冶下求哀須㬰朱雀止冶上曰安公安公冶¶
<pb:KR3k0049_WYG_005-43b>¶
與天通七月七日迎女以赤龍至時安公騎赤龍東南¶
去(上/)¶
百子池戚夫人在宫時至七月七日臨百子池作于闐¶
樂畢以五色縷相覊謂為連愛(西京/雜記)¶
開襟樓漢綵女常以七月七日穿七孔鍼於開襟樓俱¶
以習之(上/)¶
竇后神光竇后少小頭秃不為家人所齒遇七夕日人¶
皆看織女獨不許出乃有神光照室為后瑞(世王/傳)¶
<pb:KR3k0049_WYG_005-44a>¶
猗蘭殿景帝夢高祖謂已曰王美人生子可名為彘以¶
乙酉年七月七日旦生武帝於猗蘭殿(漢武/故事)景帝夢一¶
赤彘從雲中下崇芳閣帝覺而坐於閣上果見赤氣如¶
林來蔽户乃改閣為猗蘭殿(洞㝠/記)¶
九華燈元封元年四月戊辰帝閒居承華殿東方朔董¶
仲舒在側忽見一青衣女子曰我墉宫玉女王子登也¶
王母遣來語帝七月七日王母暫來帝于其日乃脩除¶
宫掖燔百和之香張雲錦之帷燃九光之燈列玉門之¶
<pb:KR3k0049_WYG_005-44b>¶
棗酌蒲萄之酒以候雲駕忽見西南如白雲起鬱鬱然¶
直來起宫有頃王母乘紫雲之輦駕九色班龍扶二侍¶
女上殿頭上太華髻戴太真晨纓之冠履𤣥璚鳯文之¶
舄視之可年三十許自設天厨珍妙非常(漢武/内傳)¶
青鳥集殿前七月七日上於承華殿齋正中忽有一青¶
鳥從西而來集殿前上問東方朔朔曰此西王母欲來¶
有頃王母至有二青鳥如烏侍王母傍(漢武/故亊)¶
曝衣閣太液池西有武帝曝衣閣常至七月七日宫女¶
<pb:KR3k0049_WYG_005-45a>¶
出后衣登樓曝衣(宋卜子楊/□𫟍疏)¶
織女嫁牽牛後漢桂陽成武丁有仙道常在人間謂其¶
弟曰七月七日織女渡河諸仙悉還宫吾向已被召不¶
得停與爾别矣弟問織女何事渡河兄何當還答曰織¶
女暫詣牽牛吾去後三千年當還耳明日失武丁所在¶
世人至今云織女嫁牽牛(續齊/諧記)淮南子云烏鵲填河而¶
渡織女風俗記云織女七夕渡河使鵲為橋故古詩云¶
寂然香滅後鵲散渡橋空梁范雲詩不辭精衛苦河流¶
<pb:KR3k0049_WYG_005-45b>¶
未可填庾肩吾詩寄語雕陵鵲填河未可飛爾雅翼涉¶
秋七日鵲首無故皆髠相傳是日牽牛與織女㑹於漢¶
東役鳥鵲為梁以渡故毛皆脱去¶
良日魏時人或問董勛云七月七日為良日飲食不同¶
於古何也勛云七月黍熟七日為陽數故以糜為&KR2123;今¶
此日唯設湯餅無復有糜矣(風土/記)¶
曝犢鼻褌阮咸字仲容籍兄子也諸阮前世皆儒學内¶
足於財唯咸一生尚道弃事好酒而貧舊俗七月七日¶
<pb:KR3k0049_WYG_005-46a>¶
法當曬衣諸阮庭中爛然莫非綈錦咸時總角乃竪長¶
竿標大布犢鼻禈曝於庭中曰未能免俗聊復爾耳(竹/林)¶
(七賢/論)¶
曬腹中書郝隆七月七日見隣人皆曝曬衣物隆乃仰¶
臥曝腹於庭曰我曝腹中書(世/説)¶
伺織女度宋廢帝昱七月七日微行因承露車徃青園¶
尼寺晚至新安寺偷狗就曇度道人煑之飲酒是夜令¶
楊玉夫伺織女度報已因與内人穿針訖大醉臥于仁¶
<pb:KR3k0049_WYG_005-46b>¶
夀殿東阿氊幄中玉夫見昱醉熟無所知乃與楊萬年¶
同入取千牛刀殺之(南/史)¶
穿針樓齊武帝起層城觀七月七日宫人多登之穿針¶
以乞巧謂之穿針樓(輿地/志)¶
參合殿道武帝七月七日生於參合殿(後魏/書)¶
登舜山魏僕射臨代七月七日登舜山徘徊顧眺謂主¶
簿崔曰吾所經多矣至於山川沃壤衿帶形勝天下名¶
州不能過此唯未審東陽何如崔對曰青有古名齊得¶
<pb:KR3k0049_WYG_005-47a>¶
舊號二處山川形勢相似曽聽所論不能踰越公遂命¶
筆為詩於時新故之際存司缺然求筆不得乃以五伯¶
杖畫堂北壁為詩曰述職無風政復路阻山河還思麾¶
蓋日畱謝此山阿(酉陽/雜俎)¶
步虚歌李行言中宗時為給事中能唱步虚歌帝七月¶
七日御兩儀殿㑹宴帝命為之行言於御前長跪作三¶
洞道士音詞歌數曲貌偉聲暢上頻嘆美(紀/事)¶
長生殿私語𤣥宗與楊貴妃避暑驪山宫七日牛女相¶
<pb:KR3k0049_WYG_005-47b>¶
見之夕夜半妃獨侍上上凭肩密相誓心願世世為夫¶
婦故長恨詞曰七月七日長生殿夜半無人私語時在¶
天願為比翼鳥在地願為連理枝(長恨/傳)¶
蛛絲卜巧帝與貴妃每至七月七日夜在華清宫逰宴¶
時宫女輩陳𤓰花酒饌列於庭中求恩於牽牛織女星¶
也又各捉蜘蛛閉於小合中至曉開視蛛網稀密以為¶
得巧之候密者言巧多稀者言巧少民間亦效之(天寳/遺事)¶
乞巧樓宫女以錦結成樓殿高百尺上可以勝數十人¶
<pb:KR3k0049_WYG_005-48a>¶
陳以𤓰果酒炙設坐具以祀牛女二星嬪妃各以九孔¶
針五色線向月穿之過者為得巧之候動清商之曲宴¶
樂達旦士民之家皆效之(上/)秦人風俗夜張錦繡陳飲¶
食樹花旛香於庭號為乞巧宫掖間尤尚之(長恨/傳)¶
真如得五寳開元中有李氏為尼號曰真如天寳七年¶
七月七日忽見五色雲墜地一嚢中有五物乃寳玉也¶
肅宗元年貞如為神人召徃化城見天帝授以八寳俾¶
獻于朝貞如乃併前五物皆獻之(唐寳/記)¶
<pb:KR3k0049_WYG_005-48b>¶
空中車幄郭子儀從軍沙漠間因入京催軍食&KR0158;至銀¶
州夜見左右皆赤光仰視空中軿車綉幄中有一美女¶
坐床垂足自天而下子儀拜祝云今七月七日必是織¶
女降臨願賜長夀富貴女笑曰大富貴亦夀考言訖冉¶
冉昇天猶正視子儀良乆而隠子儀後立功貴盛威望¶
烜赫大厯初鎮河中疾甚三軍憂惧子儀謂御醫及幕¶
賔王延昌等曰吾此疾自知未到衰殞因話其事衆稱¶
賀后九十餘薨(神仙感/遇集)¶
<pb:KR3k0049_WYG_005-49a>¶
喬琳興元元年七月七日斬偽官喬琳將臨刑書曰琳¶
以七月七日生亦以此日死豈非命也(國史/補)¶
金針鄭代肅宗時為潤州刺史兄侃嫂張氏女年十六¶
名采娘七夕夜陳香筵祈于織女是夕夢雲輿羽蓋蔽¶
空駐車命采娘曰吾織女祈何福曰願乞巧耳乃遺一¶
金針長寸餘綴于紙上置裙帶中令三日勿語汝當竒¶
巧不再化為男子經二日以告其母母視之則空紙矣¶
其針迹猶在張數女皆卒至娠女病而不言張氏有恨¶
<pb:KR3k0049_WYG_005-49b>¶
言將服藥以損之藥至采娘驚曰某若終當為男子母¶
之所懐是也母異之而止采娘尋卒未逾月生一男子¶
張氏哭女孩兒即啼哭罷即止及能言常戲弄之物乃¶
采娘後身也因名曰叔子及長位至柱史(桂𫟍/叢談)¶
金梭蔡州丁氏女精于女工每七夕禱以酒果忽見流¶
星墜筵中明日𤓰上有金梭自是巧思益進(祕閣/閒話)武后¶
七夕曽得金梭于庭乃宫人為之耳(席上/輔談)¶
天門開雜異書曰時有女子尚㓜七夕見家人出㕔望¶
<pb:KR3k0049_WYG_005-50a>¶
候天門開獨在室中不出曰若合當見者雖暗室中亦¶
應見之至夜深忽見天上門開雲氣赫奕因求富及長¶
嫁而富家累鉅萬有賈客貨其絹百疋去而船覆溺資¶
貨皆沒其女子偶開後房見絹在其中但濕耳後賈客¶
歸女子曰絹歸矣驗之而信(唐夷/堅録)¶
祭杼織染署七月七日祭杼(唐百/官志)¶
金鈿針中尚署七月七日進七孔金鈿針(唐六/典)¶
置酒前蜀王建子元膺是月七夕元膺召諸王大臣置¶
<pb:KR3k0049_WYG_005-50b>¶
酒而集王宗翰樞密使潘峭翰林學士毛文錫不至元¶
膺怒曰集王不來峭與文錫教之耳(五代/史)元膺以延巧¶
之夕將請建宴于宫遂謀作亂事發元膺伏誅(五國/故事)¶
羅為天河狀南唐后主李煜每七夕延巧必命紅白羅¶
百疋以昱為日宫天河之狀一夕而罷乃散之(五國/故事)¶
作麴合藥崔寔四民月令曰七月七日作麴合藥丸及¶
蜀漆丸暴經書及衣裳(初學/記)¶
化生七夕俗以臘作嬰兒浮水中以為戲為婦人女子¶
<pb:KR3k0049_WYG_005-51a>¶
之祥謂之化生本出於西域謂之摩㬋羅(歲時/紀事)俗云摩¶
喝樂¶
嶺池魚㳺武陵一孤山嶺有池魚鱉無不偹有其七月¶
七日皆出㳺嶺顛族類各别(黄閏武/陵記)¶
　　中元¶
大慶月七月中元乃大慶之月(修行/記)¶
中元道經云七月十五日中元地官勾搜選衆人分别¶
善惡以其日作𤣥都大獻於玉京山以世間竒異好妙¶
<pb:KR3k0049_WYG_005-51b>¶
幡幢寳蓋供養之具精膳飲食獻諸衆聖道士於其日¶
講誦老經十方大聖高詠靈篇正一旨要云九地靈官¶
名山洞府神仙兵馬同下人間校定罪福又云七氣地¶
官主禄百司上詣天闕進呈世人罪福宴殊類要云當¶
地官校籍之辰是白帝乘時之運¶
盂蘭盆目連以母生餓鬼中佛令作盂蘭盆至七月十¶
五日以百味五果以著盆中供養十方大徳而後母得¶
食目連白佛凡弟子孝順者以應奉盂蘭盆供養佛言¶
<pb:KR3k0049_WYG_005-52a>¶
大善後世因之廣為華飾乃至刻木割竹飴蠟剪綵摸¶
花葉之形極工妙之巧(盂蘭/盆經)七月十五日僧尼道俗悉¶
營盆供諸寺院案盂蘭盆經云有七葉功徳並幡花歌¶
鼔果食送之蓋由此(荆楚歲/時記)中尚署七月十五日進盂¶
蘭盆(唐六/曲)天竺云盂蘭此云倒懸救器謂目連救母飢¶
厄如解倒懸之具也今人遂餙食味於盆亦誤矣(海録/碎事)¶
觀禮三元日宜今崇元學士講道徳南華等經羣公咸¶
就觀禮(明皇/實録)¶
<pb:KR3k0049_WYG_005-52b>¶
步輦召學士明皇在便殿甚思姚元崇論時務七月十¶
五苦雨不止泥濘盈尺上令待制者擡步輦召學士來¶
時元崇為翰長中外榮之(開元/遺事)¶
不典代宗七月望日於内道塲造盂蘭盆飾以金翠所¶
費百萬又設高祖已下七聖神座備幡節龍&KR0987;衣裳之¶
制各書尊號于幡上以識之舁出内庭陳於寺觀是日¶
排儀仗百寮序立於光順門以候之幡花鼓舞迎呼道¶
路歲以為常而識者&KR0339;其不典其傷教之源始於王縉¶
<pb:KR3k0049_WYG_005-53a>¶
也(舊唐/書)¶
觀禮空王韓愈直諫表近聞陛下七月十五日幸安國¶
寺觀禮空王以為崇福施信示天下仁心(孔/帖)¶
　　中秋¶
月夕八月十五為月夕(提要/録)¶
觀濤廣陵客曰將以八月之望與諸侯逺方交㳺兄弟¶
並徃觀濤乎廣陵之曲江(七/發)¶
撤去燈燭蘇頲與李乂對掌文誥八月十五夜於禁中¶
<pb:KR3k0049_WYG_005-53b>¶
直宿諸學士翫月偹文酒之宴時長天無雲月色如晝¶
蘇曰清光可愛何用燈燭遂使撤去(天寳/遺事)¶
銀橋升月宫羅公逺開元中中秋夜侍𤣥宗於宫中翫¶
月公逺奏曰陛下莫要至月中看否乃取柱杖向空擲¶
之化為大橋其色如銀請𤣥宗同登約行數十里精光¶
奪目寒氣侵人遂至大城闕公逺曰此月宫也見仙女¶
數百皆素練寛衣舞於廣庭𤣥宗問曰此何曲也曰霓¶
裳羽衣曲也𤣥宗密記其聲調遂囘却顧其橋隨步而¶
<pb:KR3k0049_WYG_005-54a>¶
滅旦召伶官依其聲作霓裳羽衣之曲(唐逸史互/見月門)¶
翫月翫月詩序云月可翫翫古月也謝賦鮑詩朓之庭¶
前亮之樓中皆翫也貞元秋八月十五予與鄉人夜詣¶
陳君可封之居修厥翫事八月於秋季始孟中於夜又¶
月之中稽於天道則寒暑均取於月數則蟾兎圓肌骨¶
與之疎凉神氣與之清冷(歐陽四/門集)¶
武夷合樂武夷山神號武夷君秦始皇二年一日語村¶
人曰汝等以八月十五日㑹山頂是日村人畢集見幔¶
<pb:KR3k0049_WYG_005-54b>¶
亭彩屋設寳座施紅雲紫霞褥器用甚設令男女分坐¶
食酒殽須㬰樂作但見樂器不見其人酒行命食味皆¶
甘美惟酒味差薄諸仙既去衆皆欣喜與神君同㑹因¶
名其地曰同亭(諸山/記)玉皇與太姥魏真人武夷君建幔¶
亭綵屋是日與鄉人宴飲曰汝等皆吾之曾孫也(武夷/記)¶
文簫遇綵鸞鍾陵西山有逰帷觀每至中秋車馬喧闐¶
十里若闤闠豪傑多召名妹善謳者夜與丈夫間立握¶
臂連踏而唱惟對荅敏捷者勝太和末有書生文簫徃¶
<pb:KR3k0049_WYG_005-55a>¶
觀覩一妹甚妙其詞曰若能相伴陟仙壇應得文簫駕¶
綵鸞自有綉&KR0237;并甲帳瓊臺不怕雪霜寒生意其神仙¶
植足不去妹亦相盻歌罷獨秉燭穿大松逕將盡陟山¶
捫石冐險而升生躡其蹤妹曰莫是文簫耶相引至絶¶
頂坦然之地後忽風雨裂帷覆機俄有仙童持天判曰¶
呉綵鸞以私慾洩天機謫為民妻一紀妹乃與生下山¶
歸鍾陵(傅/竒)¶
　　秋分¶
<pb:KR3k0049_WYG_005-55b>¶
中氣秋分八月之中氣也秋分之時日出於夘入於酉¶
分天之中隂陽氣等晝五十刻夜五十刻一晝一夜二¶
氣中分故謂秋分也(歴日/疏)¶
物成老子曰天地之炁莫大於和和者隂陽調日夜分¶
故萬物春分而生秋分而成生與成必得和之精故積¶
隂不生積陽不化隂陽交接乃能成和(文/子)¶
　　九月九日¶
律中無射九月九日律中無射而數九俗尚此日折茱¶
<pb:KR3k0049_WYG_005-56a>¶
茰房以挿頭言辟除惡氣而禦初寒(風土/記)¶
登高重陽之日必以肴酒登高眺逺為時讌之遊賞以¶
暢秋志酒必採茱茰甘菊以泛之既醉而還(齊人/月令)¶
籍野荆楚歲時記曰九月九日四民並籍野飲讌杜公¶
瞻云九月九日宴㑹未知起於何代然自漢迄今未改¶
今北方亦重此節近代宴㑹設於臺榭¶
菊花酒戚夫人侍兒賈佩蘭後出為扶風人叚儒妻其¶
在宫内峕九月九日佩茱茰食蓬餌飲菊&KR0110;酒令人獻¶
<pb:KR3k0049_WYG_005-56b>¶
夀菊&KR0110;舒峕并採莖葉雜黍米釀之至來年九月九日¶
始熟就飲焉故謂之菊&KR0110;酒(西京/雜記)按此賈佩蘭者戚夫¶
人侍兒也初學記引之謂為漢武宫人其事類中又云¶
賈餌夫戚之死及武帝之初已六十年矣徐公之不審¶
若此而白氏六帖太平御覽及事文類聚合璧事類等¶
俱互相抄録不為改正何耶¶
茱茰囊汝南桓景隨費長房逰學累年長房謂曰九月¶
九日汝家中當有災宜急去令家人各用絳囊盛茱茰¶
<pb:KR3k0049_WYG_005-57a>¶
以繫臂登高飲菊花酒此禍可除景如言舉家登山夕¶
還見鷄犬牛羊一時暴死長房聞之曰此可代也今世¶
人九日登高飲酒婦人帶茱茰囊蓋始於此(續齊/諧記)仙書¶
云茱茰為辟邪翁菊花為延夀客故假此二物以消陽¶
九之厄¶
陽數歲徃月來忽復九月九日九為陽數而日月並應¶
俗嘉其名以為宜於長乆故以享宴高㑹(魏文帝與/鍾繇書)¶
落㡌孟嘉為征西桓温參軍温甚重之九月九日温逰¶
<pb:KR3k0049_WYG_005-57b>¶
龍山叅僚畢集時佐史並著戎服有風至吹嘉㡌堕落¶
嘉不之覺温勑左右及賔客勿言以觀其舉止嘉良乆¶
如厠温令取還之時孫盛在坐温授紙筆令嘲之置嘉¶
坐處嘉還見而笑之請紙作答畧不容思其文甚美(王/隱)¶
(晉/書)¶
講孝經寧康三年九月九日上嘗講孝經謝安侍坐陸¶
納卞耽執讀謝石袁宏執經車𦙍王温摘句(晉陽/秋)¶
白衣送酒陶潜嘗九月九日無酒出宅邉菊叢中摘菊¶
<pb:KR3k0049_WYG_005-58a>¶
盈把坐其側久之望見白衣至乃王𢎞送酒也即便就¶
酌醉而後歸(續晉/陽秋)¶
九井賦詩姑熟至直瀆十里東通丹陽湖南有銅山一¶
名九井山山有九井井與江通(更仲雍/江圖)九井山即殷仲¶
文九日從桓公九井賦詩之所(姑熟/記)¶
講武九月九日馬射或説云秋金之節講武習射立秋¶
之禮也(晉書南/齊志同)¶
望楚山望楚山舊名馬鞍山宋武陵王駿為刺史改為¶
<pb:KR3k0049_WYG_005-58b>¶
望楚山後遂龍飛人號為鳯嶺高處有三隥即劉𢎞山¶
簡九日宴賞之所(襄陽/記)¶
戲馬臺宋武帝為宋公在彭城九月九日出項羽戲馬¶
臺至今相承以為舊準(南齊/禮志)孔靖字季恭宋臺初建以¶
為尚書令讓不受辭事東歸高祖餞之戲馬臺百僚咸¶
賦詩以述其美(宋/書)¶
商飊館武帝永明五年九月己丑詔曰九日出商飊館¶
登高宴羣臣辛夘車駕幸商飊館館上所立在孫陵崗¶
<pb:KR3k0049_WYG_005-59a>¶
世呼為九日臺者也(南齊/紀)¶
雲物甚美蕭子顯為邵陵王友天監六年始預九日朝¶
宴稠人廣坐獨受旨云今雲物甚美卿將不裴然賦詩¶
詩既成又降旨曰可謂才子子顯退謂人曰一顧之恩¶
非望而至遂方賈誼何如哉未易當也(南/史)¶
宴滕王閣王勃道出鍾陵九月九日都督大宴滕王閣¶
宿命其婿作序以夸客因出紙筆徧請客莫敢當至勃¶
汎然不辭都督怒起更衣遣吏伺其文輒報一再報語¶
<pb:KR3k0049_WYG_005-59b>¶
益竒乃矍然曰天才也請遂成文極歡罷(唐/書)¶
臨渭亭景龍三年九月九日中宗幸臨渭亭登高賦詩¶
學士皆屬和御製序云茰房薦馥菊蕋含芬陶潜盈把¶
既浮九醖之歡畢卓持螯須盡一生之興人題四韻同¶
賦五言其最後成罰之引滿得秋字云九日正乘秋三¶
杯興已周泛桂迎尊滿吹花向酒浮長房茰早熟彭澤¶
菊初收何借龍沙上方得恣淹畱韋安石得枝字云金¶
風飄菊蕋玉露泫茰枝蘇瓌得暉字云恩深答効淺畱¶
<pb:KR3k0049_WYG_005-60a>¶
醉奉晨暉李嶠得歡字云令節三秋晩重陽九日歡蕭¶
至忠得餘字云寵極茰房遍恩深菊酹餘趙彦伯得花¶
字云簮挂丹茰蕋杯㴠紫菊花楊廉得亭字云逺日瞰¶
秦坰重陽坐㶚亭岑䂀得涘字云爰豫矚秦坰登高臨¶
㶚涘盧藏用得開字云茰依珮裏發菊向酒邉開李咸¶
得直字云菊黄近酒泛松翠凌霜直沈佺期得長字云¶
年年重九慶日月奉天長竇希玠得明字云九晨陪聖¶
膳萬歲奉承明薛稷得厯字願陪九九辰長奉千千厯¶
<pb:KR3k0049_WYG_005-60b>¶
李乂得濃字捧篋茰香遍稱觴菊氣濃馬懐素得酒字¶
蘭將葉布席菊用香浮酒于經野得樽字桂筵羅玉俎¶
菊醴溢芳樽盧懐慎得還字云鶴似聞琴至人疑宴鎬¶
還是宴也韋安石蘇瓌詩先成于經野盧懐慎最後成¶
罰酒(文館/記)¶
菊花上夀九月九日中宗幸慈恩寺登浮圖羣臣獻菊¶
花酒稱夀上官昭容詩云帝里重陽節香園萬乗來却¶
邪茰入佩獻夀菊傳杯塔類承天湧門疑待佛開睿詞¶
<pb:KR3k0049_WYG_005-61a>¶
懸日月長得仰昭囘(上/)¶
閏節中宗閠九月九日幸總持登浮圖李嶠應制詩閠¶
節開重九貞逰下大千花寒仍薦菊座晩更披蓮刹鳯¶
&KR0158;雕輦幡虹間綵旃還將西梵曲助入南薰絃(上/)¶
賜馬故事每三月三日九月九日賜王公以下射中鹿¶
鳴賜馬第一賜綾其餘布帛有差至開元八年秋舍人¶
許景先以為徒耗國用而無益於是罷之(嘉/話)¶
射鴈明皇重陽日獵于沙𫟍有鴈飛帝射中之鴈帶箭¶
<pb:KR3k0049_WYG_005-61b>¶
西南而去益州道觀第一院有道士徐佐卿寄寓一日¶
自外持一箭來曰吾行山中為飛矢所傷已無恙因掛¶
箭于壁書其月日且云此後十年箭主到此付之後明¶
皇幸蜀至此觀乃見箭(集異/記)¶
文峯歌開元中永新縣尹氏女姿容頗麗性識敏恵不¶
因保母而妙善唱歌因重陽與羣女戲登南山文峯而¶
同輩命之歌乃顰眉緩頰怡然一曲聲逗數十里故俗¶
耆舊云尹氏之歌聞于長安刺史行部聞而召見之表¶
<pb:KR3k0049_WYG_005-62a>¶
進入宫為唱歌供奉(南唐/近事)¶
宴曲江貞元四年九月賜宴曲江亭帝為詩序因詔曰¶
卿等重陽㑹宴朕想歡洽欣慰良多情發于中因製詩¶
序今賜卿等一本文詞士應制同用清字由是百寮皆¶
和上自考其詩為等第(唐詩/紀事)¶
黄菊歌韋綬為學士以心疾還第㑹九日徳宗作黄菊¶
歌顧左右曰安可不示韋綬即遣使持徃綬遽奉和附¶
使進帝曰為文不已豈頤養耶勑自今勿復爾(唐/書)¶
<pb:KR3k0049_WYG_005-62b>¶
曲江别㑹韋綬為集賢院學士九月九日宴羣臣曲江¶
綬請集賢院學士得别㑹帝一順從¶
不忍食餻袁徳師給事中高之子九日出餻謂人曰某¶
不敢喫請諸公破除且言是其先諱俛首乆之(嘉話/録)¶
題東閣李義山乃令狐楚故吏楚子綯繼相殊不展分¶
重陽日義山詣綯㕔事題云曽共山翁把酒巵霜天白¶
菊正離披十年泉下無消息九日樽前有所思莫學漢¶
臣裁苜蓿還同楚客詠江籬郎君官重施行馬東閣無¶
<pb:KR3k0049_WYG_005-63a>¶
由得再窺綯乃閉此㕔終身不處(北夢/瑣言)¶
鶴林開花潤州鶴林寺杜鵑花高丈餘毎春末花爛熳¶
節使賔僚一城士庶無不賞玩者時或見三女子紅裳¶
艶麗共㳺樹下俗傳花神也周寳鎮浙西一日謂殷七¶
七曰鶴林之花天下竒絶常聞君能開非時花今重九¶
將近可能開副此日乎七七乃前二日鶴林宿焉中夜¶
女子來謂七七曰妾為上𤣥所命下司此花今與道者¶
共開之來日晨起寺僧忽訝花漸拆蕋及九日爛熳如¶
<pb:KR3k0049_WYG_005-63b>¶
春乃以聞寳與一城士庶咸驚之㳺賞復如春間(續仙/傳)¶
五色餻九月重陽日上五色餻菊花枝茱茰樹飲菊花¶
酒佩茱茰令人長夀(盧公/範)¶
龍沙堆南昌有龍沙堆北𢃄江沙阜逶迤潔白高峻而¶
陂有龍形連亘五六里俗為九日登高處(豫章/記)權得輿¶
龍沙宴㑹詩云龍沙重九㑹千騎駐旌旗¶
藥市梓州易𤣥子以九日上昇今梓州每於初八夜易¶
𤣥龍池中買藥謂之藥市成都九日為藥市人盡入市¶
<pb:KR3k0049_WYG_005-64a>¶
吸藥氣是日雨則仙人在其中¶
湖山郡北四十里有湖山形平正可容數百人坐民俗¶
極重九日每菊酒之晨讌㑹於此山者常至三四百人¶
登之見邑屋悉委江海分明(臨海/記)¶
麻葛餻膳部節日食料九月九日麻葛餻(㑹/典)¶
陽數節蘇頲應制詩願陪陽數節億萬九秋期¶
菊花節王維詩四海方無事三秋大有年芍藥和金鼎¶
茱茰挿玳筵無窮菊花節長奉栢梁篇¶
<pb:KR3k0049_WYG_005-64b>¶
　　冬¶
上天冬終也萬物所以終成也冬曰上天其氣上騰與¶
地絶也故月令曰天氣上騰地氣下降(釋/名)¶
𤣥英冬為𤣥英亦曰安寧(爾/雅)¶
顓頊執權漢書魏相奏曰北方之神顓頊乘坎執權司¶
冬月令冬月其日壬癸其帝顓頊其神𤣥𡨕漢郊祀歌¶
𤣥冥陵隂蟄蟲盖藏淮南子冬為權權者所以權萬物¶
也權正不失萬物乃藏¶
<pb:KR3k0049_WYG_005-65a>¶
閉藏冬三月此謂閉藏水氷地折無擾乎陽(素/問)¶
日行北陸日行北陸謂之冬(後律/厯志)日東行北方黑道曰¶
北陸(易通/統圖)¶
斗柄指北斗柄指北天下皆冬(鶡冠/子)¶
呼吸北方者何也伏方也伏方者萬物之方伏也伏方¶
何以謂之冬冬者中也中也者物方藏於中也故曰北¶
方冬也陽盛則吁茶萬物而養之外也隂盛則呼吸萬¶
物而藏之内也故曰呼吸者隂陽之交接萬物之始終¶
<pb:KR3k0049_WYG_005-65b>¶
(尚書/大傳)¶
徳寒冬之徳寒寒不信其地不成剛地不成剛則凍閉¶
不開天地之大四時之化而猶不能以不信成物又况¶
人乎(吕/覽)¶
為信冬為信北方為冬冬終也北伏方也是故萬物冬¶
皆伏貴賤若一美惡不减信之至也(尸/子)太隂者北方也¶
北伏也陽氣伏于下於時為冬冬終也物終藏乃可稱¶
(前律/歴志)¶
<pb:KR3k0049_WYG_005-66a>¶
月徳北方曰月其時曰冬其氣曰寒其徳淳起温怒周¶
密斷刑致罰以符隂氣大寒乃至五穀乃熟此謂月徳¶
月掌罰罰為寒(管/子)¶
月律十月律謂之應鍾何鍾動也言萬物應陽而動下¶
藏也十一月謂之黄鍾何黄中和之色也鍾動也言陽¶
氣動於黄泉之下動養萬物也十二月律謂之大吕何¶
大大也吕者拒也言陽氣欲出隂不許也吕之為言拒¶
也旅抑拒難之也(白虎/通)¶
<pb:KR3k0049_WYG_005-66b>¶
月辰十月之辰謂為亥亥者劾也言時隂氣劾殺萬物¶
也十一月之辰謂之子子者孳也謂陽氣至此更孳生¶
也十二月之辰謂之丑丑者紐也言終始之際故以紐¶
結為名也(晉樂/志)¶
月建孟冬之月日月㑹於析木之津而斗建亥之辰仲¶
冬之月日月㑹於星紀而斗建子之辰季冬之月日月¶
㑹於𤣥&KR1102;而斗建丑之辰(月令/注)¶
陽潜易曰潜龍勿用言十一月十二月陽氣潜藏未得¶
<pb:KR3k0049_WYG_005-67a>¶
用事雖煦嘘萬物養其根荄而猶盛隂在上地凍水氷¶
陽氣否隔閉而成冬(後魯/恭傳)¶
六氣立冬之節初五日水始氷次五日地始凍後五日¶
雉入大水為蜃次小雪氣初五日虹藏不見次五日天¶
氣上騰地氣下降後五日閉塞而成冬次仲冬大雪之¶
節初五日氷益壯地始坼鵙鳥不鳴次五日虎始交後¶
五日芸始生荔挺出次冬至氣初五日蚯蚓結次五日¶
麋角解後五日水泉動次季冬小寒之節初五日鴈北¶
<pb:KR3k0049_WYG_005-67b>¶
鄉次五日鷙鳥厲疾後五日水澤腹堅凡此六氣一十¶
八候皆冬氣正養藏之令故養生者必謹奉天時也(素/問)¶
(注/)¶
𤣥冬冬曰𤣥冬三冬九冬風曰寒風勁風嚴風厲風哀¶
風隂風景曰冬景寒景時曰寒辰節曰嚴節鳥曰寒鳥¶
寒禽草曰寒卉黄草木曰寒木寒柯素木寒條(梁元帝/纂要)¶
陽月隂徳用事則和氣皆隂建亥之月是也故謂之正¶
隂之月十月隂雖用事而隂不孤立此月純隂疑於無¶
<pb:KR3k0049_WYG_005-68a>¶
陽故謂之陽月所謂日月陽止者也爾雅云十月為陽¶
孫炎注云純隂用亊嫌於無陽故以名云馬融傳至於¶
陽月隂慝害作又云吉月之陽朔注云陽朔十月朔也¶
良月良月十月也就盈數也(左/傳)¶
小春十月天氣和暖似春故名曰小春(荆楚歲/時記)¶
上冬十月孟冬亦曰上冬(纂/要)亦曰開冬顔延年田收詩¶
云開冬眷狙物殘悴盈化先濟曰開冬十月也¶
暢月吕氏春秋曰仲冬命之曰暢月汪云隂氣在上民¶
<pb:KR3k0049_WYG_005-68b>¶
人空閒無所事作故命之曰暢月也¶
辜月十一月為辜(爾/雅)¶
杪冬十二月季冬亦曰暮冬杪冬除月暮節暮歲窮稔¶
窮紀(纂/要)¶
日月㑹於龍&KR1280;國語云日月㑹於龍&KR1280;國家於是乎蒸¶
嘗也賈逵曰&KR1280;龍尾也月令孟冬日在尾東京賦日月¶
㑹於龍&KR1280;恤民事之勞疚¶
祀先十月一日閩中風俗皆作&KR0008;糍或作京飩以祀先¶
<pb:KR3k0049_WYG_005-69a>¶
祖蓋告冬之義也(南粤/志)¶
天統感精符曰天統者十一月建子天始施之端也注¶
周以為正漢書紀律以黄鍾為天統¶
魏地唐地魏地處季冬之位土地平夷唐地處孟冬之¶
位得常山太岳之風音中羽其地磽确故其民險而好¶
畜(詩含/神霧)¶
鑿山穿陵夏桀之時以十月發民鑿山穿陵通於河民¶
諫曰孟冬鑿山穿陵是泄天之氣發地之藏天子失道¶
<pb:KR3k0049_WYG_005-69b>¶
後必有敗桀殺之朞年岑山崩為大澤湯率諸侯伐之¶
(太公/金匱)¶
抱氷越王念復呉怨目臥則攻之以蓼足寒則漬之以¶
水冬則抱氷夏還握火(呉越/春秋)¶
赤鳯來戚夫人在宫内峕十月十五日其入靈女廟以¶
豚黍樂神吹笛擊筑歌上靈之曲既而相與連臂踏地¶
為節歌赤鳯凰來(西京/雜記)搜神記曰乃巫俗也¶
文史足用東方朔初來上書曰臣朔年十二學書三冬¶
<pb:KR3k0049_WYG_005-70a>¶
文史足用¶
斷囚流涕虞詡祖父經為郡縣獄吏案法平正務寛恕¶
冬月上其狀嘗流涕隨之(後漢/書)¶
作徒衣鍾離意辟大司徒侯霸掾詔部送徒詣河内時¶
冬寒徒病不能行路過𢎞農輒移屬縣使作徒衣縣不¶
得已與之上書言狀意亦具以聞光武得奏以見霸曰¶
君所使掾何乃仁於用心誠良吏也(後漢/書)¶
書法垂泣盛吉為廷尉每至冬月罪囚當斷其妻執燭¶
<pb:KR3k0049_WYG_005-70b>¶
吉持丹筆相向垂泣(㑹稽/典録)¶
教織崔寔為五原太守土地不知緝續冬積草伏臥其¶
中若見吏以草纒身而出寔至官乃賣儲峙得三十餘¶
萬諸鴈門廣武迎織師使巧手作機及紡以教民織(政/論)¶
寔母劉氏有母儀淑徳慱覽書傳初寔在五原常訓以¶
臨民之政寔之善績母有其助焉¶
無被孫辰字允公家貧不仕居社城中織箕為業明詩¶
書為郡功曹冬月無被有藁一束暮臥其中旦收之(三/輔)¶
<pb:KR3k0049_WYG_005-71a>¶
(決/録)¶
嵗餘董遇好學人從學者遇不肯教云當先讀書百遍¶
而義自見從學者云苦渇無日遇曰當以三餘冬者歲¶
之餘雨者晴之餘夜者日之餘(魏/略)¶
致薪顔裴字文林為京兆尹課民當輸租時車牛各致¶
薪兩束為冬寒氷炙筆硯(上/)¶
涕泗凝氷晉武帝哭羊祜冬月涕泗交下凝鬚為永(獨/異)¶
(志/)¶
<pb:KR3k0049_WYG_005-71b>¶
季冬學余家貧晝則愍於作勞夜則甘於疲寐以三時¶
之務巻帙生塵篋不解緘唯季冬末纔得一旬學爾(皇/甫)¶
(謐𤣥晏/春秋)¶
冬月扇面王敦素憚周顗每見輒面熱雖復冬月扇面¶
不得休(晉/書)¶
單衣晉孝武年十二時冬天晝日不著複衣但著單練¶
衫五六重夜則累茵褥謝公諫曰聖體宜令有常陛下¶
晝過冷夜過熱恐非攝養之術帝曰晝動夜靜謝公出¶
<pb:KR3k0049_WYG_005-72a>¶
嘆曰上理不减先帝(世/說)¶
浴湯池唐高宗時凡天子享㑹冬幸新豐歴白鹿觀上¶
驪山賜浴湯池給香粉蘭澤帝賦詩學士皆屬和(李適/傳)¶
寳研爐内庫有七寳研爐一所曲盡其巧每冬寒硯凍¶
置於爐上硯凍自消不勞&KR0034;火冬月帝常用之(天寳/遺事)¶
妓圍申王每至冬月有風雪苦寒之際使宫妓密圍於¶
坐側以禦寒氣自呼為妓圍(上/)¶
肉陣楊國忠於冬月常選婢妾肥大者行列於前令遮¶
<pb:KR3k0049_WYG_005-72b>¶
風蓋籍人之氣相暖故謂之肉陣(天寳/遺事)¶
鳯炭楊國忠家以炭屑用密揑塑成雙鳯至冬月則燃¶
於爐中及先以白檀木鋪於爐底餘炭不可參雜也(上/)¶
美女呵筆李白于便殿對明皇撰詔誥時十月大寒筆¶
凍莫能書字帝勑宫嬪數人侍于李白左右令冬執牙¶
筆呵之遂取而書其詔其受聖眷如此(天寳/遺事)¶
置鳯木李輔國嚴凝之時置鳯首木於高堂大厦中其¶
木高一尺而雕刻如鸞鳯之形龢照之氣如二三月故¶
<pb:KR3k0049_WYG_005-73a>¶
别名曰常春木(杜陽/編)¶
暖金合進士張無頗遇袁天罡女袁大孃受藥以暖金¶
合盛之曰寒時但出此合則一室暄熱不假爐炭矣金¶
合乃廣利王宫中之寳(裴鉶/傳竒)¶
星&KR0158;節南詔以十二月十六日為星迴節是日登避風¶
臺命清平官賦詩彼國謂詞臣曰清平官天子曰震旦¶
(玉溪/編事)¶
除障十二月八日沭浴轉除罪障(荆楚歲/時記)¶
<pb:KR3k0049_WYG_005-73b>¶
灌佛十二月八日佛成道日據經佛初成道浴於泥蓮¶
池故北人以是日灌木佛像歲時雜記僧家以乳簟胡¶
桃百合等造七寳粥亦謂之鹹粥供佛及僧道檀越¶
宋時東京十二月初八日都城諸大寺作浴佛㑹并送¶
七寳五味粥謂之臘八粥¶
大閲此月戸部奏大閱天下貢物於都堂其日於朝宰¶
相與百官皆赴戸部宴㑹一時特盛開元中曽以大閱¶
一日貢物賜李林甫九州任土盡歸人臣之家國史書¶
<pb:KR3k0049_WYG_005-74a>¶
其事也(輦下歲/時記)¶
合習俗冬民既入婦人同巷相從夜續一月得四十五¶
日必相從者所以省費燎火同巧拙而合習俗也(漢/書)¶
飲飛羽王莽知太后厭居深宫中欲虞樂以市其權迺¶
令太后四時巡狩四郊春幸繭館遵霸水而袚除夏㳺¶
篽宿鄠杜之間秋歴東館望昆明集黄山宫冬饗飲飛¶
羽校獵上蘭登長平館臨涇水而覽焉(漢元/后傳)¶
　　立冬¶
<pb:KR3k0049_WYG_005-74b>¶
盛徳在水孟冬之月是月也立冬先立冬三日太史謁¶
之天子曰某日立冬盛徳在水天子乃齊立冬之日天¶
子親帥三公九卿大夫以迎冬於北郊還反賞死事恤¶
孤寡(月/令)¶
黒郊六冬之日夜漏未盡五刻京都百官皆衣皂迎氣¶
於北郊(後續禮/儀志)冬則衣黑衣佩𤣥玉乘𤣥輅駕鐵驪載¶
𤣥旂以迎冬於北郊其祭先豕居明堂後廟啟北户(逸/禮)¶
節名十月立冬為節者冬終也立冬之時萬物終成為¶
<pb:KR3k0049_WYG_005-75a>¶
節名小雪為中者氣叙轉寒雨變成雪故以小雪為中¶
(三禮/義宗)¶
卦名立冬乾王坎相艮胎震沒巽死離困坤廢兊休(五/行)¶
(休王/論)¶
　　十月十五¶
下元十月十五為下元(道/經)¶
水神校籍下元九江水帝十二河源溪谷大神暘谷神¶
王水府靈官同下人間校定罪福(正一脩/真㫖要)¶
<pb:KR3k0049_WYG_005-75b>¶
水官解厄下元三品解厄水官主録百司檢察人間善¶
惡上詣天闕進呈(上/)¶
張燈開寳四年七月中元節京城張燈(㑹/要)太平興國五¶
年十月下元京城始張燈如上元之夕至淳化元年六¶
月始罷中元下元張者¶
　　冬至¶
履長十一月建寅月之正月冬至日南極景極長隂陽¶
日月萬物之始行堂黄鍾其管最長故有履長之語(玉/燭)¶
<pb:KR3k0049_WYG_005-76a>¶
(寳/典)¶
亞嵗魏晉則冬至日受萬國使百寮稱賀因小㑹其儀¶
亞於歲旦(于/志)魏曹植表一陽嘉節萬物昭蘇亞歲迎祥¶
履長納慶¶
君道長冬至陽氣始動夏至隂氣始起麋鹿角廢故寢¶
兵鼓身欲安志欲静故不聽事迎送冬至陽氣起君道¶
長故賀夏至隂氣起君道衰故不賀¶
𤣥明天冬至日行逺道周四極命之曰𤣥明天(吕氏/春秋)¶
<pb:KR3k0049_WYG_005-76b>¶
辰星升日冬至辰星升(春秋考/異郵)¶
三至十一月大雪為節者形於小雪為大雪時雪轉甚¶
故以大雪名節冬至為中者亦有三義一者隂極之至¶
二者陽氣始至三者日行南至故謂之冬至也(三禮/義宗)¶
三極冬至十馬(疑/)極有三焉晝漏極短去極極逺晷景¶
極長極者至極而還之辭也¶
斗北中繩日冬至則斗北中繩隂氣極陽氣萌故曰冬¶
至為徳日夏至則斗南中繩陽氣極隂氣萌故曰夏至¶
<pb:KR3k0049_WYG_005-77a>¶
為刑(淮南/子)¶
日道發南日道發南去極彌逺其景彌長逺長乃極冬¶
乃至焉日道斂北去極彌近其景彌短近短乃極夏乃¶
至焉二至之中道齊景正春秋分焉(後律/厯志)¶
成天文易通卦驗曰冬至成天文鄭𤣥注云天文謂之¶
三光運行照天下冬至而數訖於是時也祭而成之所¶
以報也樂叶圖徵曰八能之士常以日冬至成天文日¶
夏至成地理作隂樂以成天文作陽樂以成地理¶
<pb:KR3k0049_WYG_005-77b>¶
諧律厯冬至始人主致八能之士或調黄鍾或調六律¶
或調五行或調律厯或調隂陽或調正徳(易通/卦驗)¶
度晷景天子常以冬夏至日御前殿合八能之士陳八¶
音聽樂均度晷景候鍾律權土灰效隂陽也(司馬彪/續漢書)¶
蘭射干生陳寵傳云夫冬至之節陽氣始萌故十一月¶
有蘭射干芸荔之應注易通卦驗云十一月廣莫風至¶
則蘭射干生射音夜即今之烏扇也¶
迎至易通卦驗曰冬至始人主與羣臣左右從樂五日¶
<pb:KR3k0049_WYG_005-78a>¶
從者就也冬至臣俱就大司樂之公臨其律祭天圜&KR0588;¶
之樂以為祭事莫大於此¶
懸璧連月日月五星冬至起牽牛日月若懸璧仰觀天¶
形如車盖衆星纍纍如連貝(尚書孝/靈曜)¶
立日表易通卦驗曰冬至之日立八神樹八尺之表日¶
中視其晷晷如度其歲美人民和順不如度者則歲惡¶
人民多譌言政令為之不平晷進則水晷退則旱進一¶
尺則日食退一尺則月食月食則正臣下之行日食則¶
<pb:KR3k0049_WYG_005-78b>¶
正人主之道注進謂長於度也¶
天地交讓冬至隂陽合精天地交讓天為尸濕地為不¶
凍君為不朝百官為不親事不可出㳺必有憂悔(神農/書)¶
初嵗凡候歲美惡謹候歲始歲始或冬至日産氣始萌¶
臘明日人衆卒歲一㑹飲食發陽氣故曰初歲(史/記)¶
懸土炭史記曰冬至短極懸土炭炭動麋鹿解角蘭根¶
出泉出躍略以知日至要決晷景孟康曰先冬至三日¶
懸土炭於衡兩端輕重適均冬至日陽氣至則炭重夏¶
<pb:KR3k0049_WYG_005-79a>¶
至日隂氣至則土重晉灼曰蔡邕律厯紀候鍾律權土¶
炭冬至陽氣應黄鍾通土炭輕而衡仰夏至隂氣應&KR0331;¶
賔通土炭重而衡低進退先後五日之中(天官/書)¶
扶氣成務至日所以休兵不興事閉關商旅不行何此¶
日隂陽氣㣲王者承天理物故率天下静不復行役以¶
扶助㣲氣成萬物也夏至隂始起反大熱何隂氣始起¶
陽氣推而上故大熱也冬至陽始起隂氣推而上故大¶
寒也(白虎/通)¶
<pb:KR3k0049_WYG_005-79b>¶
迎日黄帝得寳鼎宛朐問於鬼臾區對曰黄帝得寳鼎¶
神策是嵗已酉朔旦冬至得天之紀終而復始於是黄¶
帝迎日推策後率二十嵗復朔旦冬至(史封/禪書)¶
書雲春王正月辛亥朔日南至公既視朔遂登觀臺以¶
望而書禮也凢今至啓閉必書雲物為俻故也(左傳/五年)令¶
狐楚冬至進鞍馬狀云迎日良辰書雲令節始生一陽¶
之數首出三統之正(英/華)¶
獻履襪冬至進履襪崔駰襪銘有建子之月助養元氣¶
<pb:KR3k0049_WYG_005-80a>¶
之事陽升于下日永于天長履景福至千億年魏曹植¶
獻襪履表曰伏見舊儀國家冬至獻履貢襪所以迎福¶
踐長後魏崔浩女儀云近古婦人常以冬至日進履襪¶
於舅姑踐長至之義也酉陽雜俎云北朝婦人常以冬¶
至日進襪及鞾¶
添線晉魏間宫中以紅線量日影冬至後日添長一線¶
(嵗時/記)唐宫中以女功揆日之長短冬至後日覺漸長比¶
常日増一線之功(唐雜/録)¶
<pb:KR3k0049_WYG_005-80b>¶
舉觴晉周顗母李氏字絡秀生顗及嵩謨元帝時並列¶
顯位嘗冬至舉觴賜三子曰吾本謂度江託足無所爾¶
家有相爾等並羅列吾前復何憂嵩起長跪而泣曰不¶
如阿母言伯仁為人志大而才短名重而識闇好乘人¶
之弊此非自全之道嵩性狼抗亦不容於世唯阿奴碌¶
碌當在母目下耳阿奴謨小字也(世/說)¶
放囚王志字次道僧䖍子也為東陽太守郡獄有重囚¶
十餘冬至日悉遣還家過節皆反惟一人失期志曰此¶
<pb:KR3k0049_WYG_005-81a>¶
自太守事主者勿憂明旦果至以婦孕吏人益歎服之¶
(南/史)梁書席闡為東陽太守傳岐為始新令冬至放囚俱¶
同¶
設豆餅庫狄伏連冬至之日親表稱賀其妻為設豆餅¶
伏連問此豆何因而得妻曰於馬豆中分减伏連大怒¶
(北齊/書)¶
朔日冬至上御含元殿受朝太史奏曰朔日冬至厯數¶
之元嘉辰之㑹按樂叶徵圖云朔日冬至聖主厚祚又¶
<pb:KR3k0049_WYG_005-81b>¶
按春秋感精符云冬至隂雲祁寒有雲迎日者來嵗大¶
美此並聖徳光被上感天心請付有司以彰嘉瑞從之¶
(𤣥宗/實録)¶
駿狼冬至日在狼駿之山(淮南/子)郭璞客傲云狼駿之長¶
暉𤣥陸之短景¶
黄鍾天日正南黄鍾踐長粥饘追萌微納休徵(風土/記)令¶
狐楚表云建子實三微之宗黄鍾為六律之本冬氣方¶
至壁星正中(英/華)¶
<pb:KR3k0049_WYG_005-82a>¶
荐黍羊四民月令曰冬至日荐黍羊先薦𤣥㝠以及祖¶
禰其進拜謁賢君師一如元日先後冬至各五日買白¶
犬養之以供祖禰¶
作赤豆粥荆州嵗時記曰十一月冬至日作赤豆粥注¶
共工氏有不才之子以冬至死為疫鬼畏赤小豆故冬¶
至日作赤豆粥以禳之¶
除夜通函録是夕冬至除夜盧頊家方偹粢盛之具(廣/記)¶
(三百/四十)¶
<pb:KR3k0049_WYG_005-82b>¶
日影在北赤土國直崖州南渡海經鷄籠島冬至之日¶
影在北夏至之日影在南開户皆向北(洽聞/記)¶
數日驗嵗淮南曰以冬至日數至來嵗正月朔日五十¶
日者民食不足不滿五十日者减一升有餘則日日益¶
一升四時纂要云此占最有據也¶
天竺冬至西域諸國志云天竺十一月十六日為冬至¶
則麥秀十二月十六日為臘則麥熟(齊/氏)¶
　　臘¶
<pb:KR3k0049_WYG_005-83a>¶
三戌臘冬至後三戌臘祭百神也(説/文)¶
蜡禮記曰天子大蜡八伊耆氏始為蜡蜡索也嵗十二¶
月合聚萬物而索饗之五經要義曰三代名臘夏曰嘉¶
平殷曰清祀周曰大蜡總謂之臘晉博士張亮議曰蜡¶
者合聚百物索饗之嵗終休老息民也臘者祭宗廟五¶
祀傳曰臘接也祭宜在新故交接也俗謂之臘臘明日¶
為初嵗秦漢以來有賀此皆古之遺語也¶
不臘左傳曰晉侯假道於虞以伐虢宫之竒諌弗聽以¶
<pb:KR3k0049_WYG_005-83b>¶
其族行曰虞不臘矣御覽注云臘祭名也日月㑹于龍¶
尾百物備合因於是祭羣神也¶
嘉平秦恵文王十二年初臘始皇三十一年十二月更¶
名臘曰嘉平(史/記)¶
尋仙改名太原真人茅盈内紀曰始皇三十一年九月¶
庚子盈曽祖父蒙乃於華山之中乘雲駕龍白日升天¶
先是其邑謠歌曰神仙得者茅初成駕龍上升入泰清¶
時下𤣥洲戲赤城繼世而徃在我盈帝若學之臘嘉平¶
<pb:KR3k0049_WYG_005-84a>¶
始皇聞謠歌而問其故父老具對此仙人之謡歌勸帝¶
求長生之術於是始皇欣然乃有尋仙之志因改臘曰¶
嘉平¶
臘日祀竈宣帝時隂子方者當臘日晨炊而竈君神形¶
見子方再拜受慶家有黄羊因以祀之自是以後暴至¶
巨富故後常以臘日祀竈(捜神/記)¶
王氏臘沛國陳咸為廷尉監王莽簒位還家杜門不出¶
莽改昜漢法令及臘日咸常言我先祖何知王氏臘乎¶
<pb:KR3k0049_WYG_005-84b>¶
(謝承後/漢書)¶
臘取瘦羊甄宇北海人建武中青州從事徵拜博士每¶
臘詔賜博士羊人一頭羊有大小肥瘦時博士祭酒議¶
欲殺羊稱分其肉宇曰不可又欲投鈞宇復恥之宇因¶
先自取其最瘦者後召問瘦羊博士所在京師因以為¶
號(東觀/記)¶
放囚虞延建武初除細陽令每至嵗時伏臘輒休遣徒¶
繫各使歸家並感其恩徳應期而還有囚於家被病自¶
<pb:KR3k0049_WYG_005-85a>¶
載論獄既至而死(本/傳)華陽志王長文元康初試守江源¶
令梁書何鳯為建安太守放囚事同¶
思母第五倫母老不能之官每至臘日常悲戀垂淚(謝/承)¶
(書/)¶
遺錢章帝尊崇舅氏馬廖兄弟並居職任廖等傾身交¶
結第五倫欲令抑損其權上疏曰聞衛尉廖臘日遺其¶
在洛中錢各五千越騎校尉光臘用羊三百頭米四百¶
斛肉五千斤臣以為不應經義(本/傳)¶
<pb:KR3k0049_WYG_005-85b>¶
竊食祭先韓卓字子助陳畱人臘日奴竊食祭其先人¶
卓義其心即日免之(袁山/松書)¶
隨母還家鄭𤣥年十二隨母還家正臘宴㑹同列十數¶
人皆美服盛飾語言閒通𤣥獨漠然如不及父母私督¶
數乃曰此非我志不在所願(别/傳)¶
僵仆陳修烏傷人家貧為吏常步檐上下恒食乾物每¶
至正臘僵仆不起同僚飲食請不肯徃(㑹稽/典録)¶
學華王朗毎以識度推華歆歆蜡日嘗集子姪燕飲王¶
<pb:KR3k0049_WYG_005-86a>¶
亦學之有人向張華説此事張曰王之學華皆是形骸¶
之外去之所以更逺(世/説)¶
盗樹范喬字伯孫外黄人臘夕盗斫其樹有告者喬佯¶
不聞邑人愧而歸之喬曰取柴欲與父母相懽耳何以¶
愧為(晉/書)¶
賜臘景龍三年臘日帝于𫟍中召近臣賜臘晚自北門¶
入于内殿賜食加口脂臘脂盛以碧鏤牙筩(文館/記)¶
伏臘蕭炅李林甫所引不知書嘗與嚴挺之言稱蒸嘗¶
<pb:KR3k0049_WYG_005-86b>¶
伏臘乃為伏獵挺之白張九齡曰省中而有伏獵侍郎¶
乎出炅為岐州刺史林甫恨之(嚴復/傳)¶
停兎貞元九年十一月上此日來京兆府每年及臘日¶
府縣捕養老兎以充進獻自今以後宜停(唐㑹/要)¶
三驅貞元十一年十二月臘日畋於𫟍中止多殺行三¶
驅禮軍士無不知感¶
祭先蔡邕獨斷云臘者嵗終大祭縱吏民宴飲非迎氣¶
故但送不迎應劭風俗通云案禮夏曰嘉平殷曰清祀¶
<pb:KR3k0049_WYG_005-87a>¶
周曰大蜡漢改曰臘臘者獵也田獵取獸祭先祖也周¶
時獵與大蜡各為一祭漢改曰臘不蜡而為臘矣(左傳/注)¶
勞農季冬之月星&KR0158;嵗終隂陽以交勞農大享臘(後漢/志)¶
行衰為臘王者各以其行盛日為祖衰日為臘漢以火¶
徳火衰於戌故戌日為臘魏以土徳土衰於辰故辰日¶
為臘晉以金徳金衰於丑故丑日為臘臘與蜡同(魏臺/訪議)¶
高堂隆曰帝王各以其行之盛而祖以其終而臘火生¶
於寅盛於午終於戌故火家以午祖以戌臘秦靜曰古¶
<pb:KR3k0049_WYG_005-87b>¶
禮出行有祖祭嵗終有蜡臘無正月必祖之祀漢氏以¶
午祖以戌臘午南方故以祖冬者嵗之終物畢成故以¶
戌臘而小數之學者因為之說非典文也(後漢/志注)¶
禮止門内蜡本施祭故不賀其明日為小嵗賀稱初嵗¶
福始罄無不宜正旦賀稱元正首慶百福惟新小嵗之¶
賀既非大慶禮止門内(徐瑗/家儀)¶
臘酒十月上幸命典饋清麴釀冬酒以供臘祀臘明日¶
謂小嵗進酒尊長脩刺賀君師(四民/月令)¶
<pb:KR3k0049_WYG_005-88a>¶
藻豆凡臘日上藻豆袋及頭膏面脂口脂(盧公/家範)¶
駐顔膏臘日賜銀合子駐顔膏牙香等繡香袋一枚¶
臘鼓東夷三韓俗以臘日家家祭祀俗云臘鼓鳴春草¶
生也(謝承/書)¶
五臘道家有五臘正月一日為天臘五月五日為地臘¶
七月七日為道徳臘十月一日為民嵗臘十二月正臈¶
日為王侯臘王侯臘五帝校定生人處所分野降注三¶
萬六千神炁其日可謝罪祈求延年益夀(道/書)¶
<pb:KR3k0049_WYG_005-88b>¶
　　除夕¶
大儺東都賦卒嵗大儺毆除羣厲譙周論語注曰儺却¶
之也吕覽注曰大儺逐盡隂氣為陽導也嵗前一日擊¶
鼓驅疫謂之逐除漢舊儀曰昔顓頊氏之有三子已而¶
為疫鬼一居江水為瘧鬼一居若水為罔兩&KR0558;鬼一居¶
人宫室區隅善驚人為小鬼於是以嵗十二月使方相¶
氏蒙虎皮黄金四目𤣥衣丹裳執戈持盾帥百𨽻及童¶
子而時儺以索室中而毆疫鬼也月令章句曰日行北¶
<pb:KR3k0049_WYG_005-89a>¶
方之宿北方大隂恐為所抑故命有司大儺所以扶陽¶
抑隂也盧植禮記注曰所以逐衰而迎新¶
宿嵗嵗除家家具肴蔌謂宿嵗之儲以迎新年相聚酣¶
飲畱宿嵗飯至新年則棄之街衢以為去故納新也(荆/楚)¶
(記/)¶
藏鈎荆楚記曰嵗前為藏鈎之戲始於鈎弋夫人按漢¶
武故事云上巡狩河間見清光自地屬天望氣者云下¶
有貴子上求之見一女子在空室中姿色殊絶兩手皆¶
<pb:KR3k0049_WYG_005-89b>¶
拳數百人擘之莫舒上自披即舒號拳夫人善素女術¶
大有寵即鈎弋夫人也辛氏三秦記曰漢昭帝母鈎弋¶
夫人手拳有國色世人藏鈎起於此周處風土記云呼¶
為行彄盖婦人所作金環以錔指而纒者臘日祭後叟¶
嫗各随其儕為藏彄之戲分為二曹以較勝負得一籌¶
者為勝其負者起拜謝勝者俗云戲令人生離有禁忌¶
之家廢不脩也(彄音/鈎)¶
載土洪矩呉時作廬陵郡載土船頭逐除人就乞矩指¶
<pb:KR3k0049_WYG_005-90a>¶
船頭云無物載土耳(宣城/記)¶
逐除京師每嵗除日行儺今所謂逐除也結黨連羣通¶
夜達曉家至門到責其送迎孫興公嘗著戲為儺至桓¶
宣武家温覺其應對不凡推問之乃興公(建康/實録)儺亦呼¶
為野雩戲俗訛儺為野胡¶
放囚謝方明晉末宋武帝加晉陵太守為驃騎長史南¶
郡相嘗年終江陵縣獄囚事無輕重悉放還家使過正¶
三日還到罪重者二十餘人主簿𢎞季咸等固諫方明¶
<pb:KR3k0049_WYG_005-90b>¶
不納一時遣之囚及父兄並驚喜涕泣以為就死無恨¶
至期有重罪一人醉不能歸違二日乃反餘一囚十日¶
不來巡逡墟里不能自歸鄉村責讓率領將送竞無迯¶
者逺近歎服焉(南/史)舊唐書吕元膺為蘄州刺史放囚事¶
同著¶
野雩曹景宗嗜酒好樂臘月于宅中使作野雩逐除徧¶
徃人家乞酒食本以為戲而部下多剽輕因㺯人婦女¶
奪人財貨高祖頗知之景宗乃止(梁/書)¶
<pb:KR3k0049_WYG_005-91a>¶
設火山唐太宗盛飭宫掖明然燈燭與蕭后同觀之謂¶
曰朕施設孰與隋主蕭后笑而不答固問之曰彼乃亡¶
國之君陛下開基之主奢儉之事固不同爾帝曰隋主¶
何如蕭后曰每至除夜殿前諸院設火山數十車沉水¶
香根每一山焚沉香數車以甲煎沃之熖起數丈香聞¶
數十里一夜之中用沉香二百餘乘甲煎二百餘石房¶
中不然膏火懸寳珠一百二十以照之光比白日妾觀¶
陛下殿前所焚是柴木殿内所爇是膏油但覺煙氣薰¶
<pb:KR3k0049_WYG_005-91b>¶
人太宗良乆不言口刺其奢心服其盛(續世/説)¶
阿奢竇懐貞㑹嵗除中宗宴近臣謂懐貞曰聞卿喪妻¶
今欲繼室可乎懐貞唯唯俄而禁中寳扇障衞有衣翟¶
衣出者已乃韋后乳媪所謂莒國夫人者故蠻婢也懐¶
貞納之不辭世謂媪婿為阿奢懐貞每奉事輒自署皇¶
后阿奢而或謂國奢軒然不慚(本/傳)¶
進儺嵗除日太常卿領官屬樂吏并䕶童侲子于人晚¶
入内至夜於寢殿前進儺燃蠟燭燎沉檀熒煌如晝上¶
<pb:KR3k0049_WYG_005-92a>¶
與親王妃主以下觀之其夕賞賜甚多是日衣冠家子¶
弟多覔侲子之衣而竊看宫中有進士臧童老者矣偶¶
為人牽率同入其間為樂吏所驅時有一跌不敢擡頭¶
望視執㹈牛尾拂子鞠躬宛轉隨隊唱夜好于匝於廣¶
庭之中及將旦得出不勝困劣扶舁而歸一病六十日¶
而就試不得(南部/新書)¶
擊鬼圖呉起錢佐卒弟琮以次立嵗除畫工獻鍾馗擊¶
鬼圖倧以詩題圖上胡進思見之大悟知倧將殺已是¶
<pb:KR3k0049_WYG_005-92b>¶
夕擁兵廢倧迎俶立之(五代/史)¶
爆竹李畋隣人有仲叟家為山魈所&KR1090;擲瓦石開戸牖¶
叟求報謝而妖崇彌盛畋謂叟曰公旦夜於庭落中若¶
除夕爆竹數十竿叟然其言爆竹至曉寂然安帖遂止¶
(該聞/集)山臊在西方深山中長尺餘性不畏人犯之令人¶
寒熱病畏爆竹聲(神異/經)張說守嵗詩爆竹好驚眠荆楚¶
嵗時記曰元日庭前爆竹以辟山臊惡鬼也¶
守嵗蜀之風俗晩嵗相與餽問謂之餽嵗酒食相邀為¶
<pb:KR3k0049_WYG_005-93a>¶
别嵗至除夕達旦不眠謂之守嵗(風土/記)¶
儺翁嵗除日儺皆作鬼神狀二老人儺翁儺母(秦中嵗/時記)¶
三儺論語疏儺逐疫鬼也為隂陽之氣不節厲鬼隨而¶
作禍故天子使方相氏黄金為四目熊皮為㡌口作儺¶
儺之聲以驅疫鬼一年三變為之(海録/碎事)¶
丹首𤣥製儺選侲子皆赤幘皂製執大鼗方相帥之及¶
百𨽻以桃旅棘矢土鼓鼓且射之以赤丸五穀播洒之¶
持火炬送疫出端門外騶騎傳炬出宫五營騎士傳火¶
<pb:KR3k0049_WYG_005-93b>¶
棄洛水中仍土天池絶其橋梁使不得還(後漢/志)¶
　¶
　¶
　¶
　¶
　¶
　¶
　天中記巻五¶
