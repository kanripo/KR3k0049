# -*- mode: mandoku-view; -*-
#+TITLE: 天中記
#+DATE: 2015-08-24 23:32:42.848496
#+PROPERTY: ID KR3k0049
#+PROPERTY: BASEEDITION WYG    
#+PROPERTY: JUAN 卷五十四
<pb:KR3k0049_WYG_054-1a>¶
欽定四庫全書¶
　天中記卷五十四¶
　　　　　　　　　　　　明　陳耀文　撰¶
　　鹿¶
異名鹿牡麚牝麀其子麛其跡速絶有力&KR0034;(爾/雅)麚牡鹿¶
也夏至解角麟大牡鹿也&KR2281;鹿&KR0034;也&KR0034;鹿迹也麠大鹿¶
也(説/文)¶
律主四九三十六六主律律主鹿鹿故六月而生(家/語)¶
<pb:KR3k0049_WYG_054-1b>¶
不觸鹿有角而不能觸麞有牙而不能噬(崔豹古/今注)¶
瑤光星瑶光散而為鹿江淮不祠則瑶光不明彘生鹿¶
(春秋運/斗樞)¶
純善夫鹿者純善之獸也道術得則白鹿見王者明惠¶
及下則見(瑞應/圖)¶
仁獸白鹿仁獸也色若霜雪不與他鹿為羣(晉徵/祥説)殷仲¶
堪上白鹿表曰白者正色鹿者景福嘉義(中興/書)¶
乘鹿獻環黄帝時西王母使使乘白鹿戲環白之休符¶
<pb:KR3k0049_WYG_054-2a>¶
有金方也¶
神鹿夏禹之時神鹿行於河水(金樓/子)¶
迎乘天子征于菹臺獵菹之獸於是有白鹿一迕乘而¶
逆天子乘蕖黄之乘馳焉(穆天/子𫝊)¶
駕鹿天子西升于黎丘之陽過並公𫝊乃駕鹿遊乎山¶
上¶
買鹿桓公問管子楚之强國舉兵伐之恐力不能過奈¶
何對曰公貴買其鹿公即為百里之城使人載錢二千¶
<pb:KR3k0049_WYG_054-2b>¶
萬求鹿於楚人楚人釋其農而田鹿管子告楚人賈曰¶
為致生鹿賜子金百斤什至金千斤(管/子)¶
死不擇音晉侯不見鄭伯以為二於楚鄭子家使執訊¶
告子宣子曰鹿死不擇音小國之事大國也徳則其人¶
也不徳則其鹿也鋌而走險急何能擇(左/𫝊)¶
犄角范宣子執戎子駒支親數諸朝今諸侯之事我寡¶
君不如昔者葢言語漏泄則職女之由戎子駒支曰昔¶
文公與秦代鄭秦人竊與鄭盟於是乎有殽之師晉禦¶
<pb:KR3k0049_WYG_054-3a>¶
其上戎亢其下譬如捕鹿晉人角之諸戎犄之與晉踣¶
之戎何以不免(襄十/四)¶
放鹿兒孟孫獵得麑使秦西巴載之持歸其母隨之而¶
歸秦西巴弗忍而與之孟孫大恕逐之居三月復召以¶
為子傅曰夫不忍于麑又且忍吾子乎¶
采薇得鹿昔有女子采薇菜有所驚而走因䕶得鹿其¶
家遂昌熾故屈子天問云驚女采薇鹿何祐¶
指鹿為馬秦二世之時趙髙駕鹿而從行王曰丞相何¶
<pb:KR3k0049_WYG_054-3b>¶
為駕鹿髙曰馬也王曰丞相誤耶以鹿為馬髙曰乃馬¶
也陞下以臣之言為不然願問羣臣羣臣半言馬半言¶
鹿當此之時秦王不敢信其目而從邪臣之言鹿與馬¶
之異形乃衆人之所知也然而不能别其是非況于闇¶
昧之是乎(陸賈/新語)¶
鹿王楚王畋於震澤遇羣鹿約千餘王令諸軍張兩翼¶
駈羣鹿入一大谷中谷無他道王將令弓弩並發期盡¶
殪之忽一大鹿突圍而走至王前跪而人言曰我鹿王¶
<pb:KR3k0049_WYG_054-4a>¶
也今者與其族類盡困於此谷中大王如盡取之則我¶
之族滅絶無有遺類矣我願大王憫而釋之願自今日¶
日獻一鹿則大王可長享而我等不至殲絶也王異之¶
遂命諸將開道縱之大鹿遂跳躍而徃鳴以呼其羣整¶
行而出入大山去自是日有一死鹿置王所獵處僅三¶
年王崩遂止山傍人竒其事為立廟因為鹿王廟(震澤/事𫟍)¶
楚元王在欝林大獵于雲夢之澤(云/云)後吳侵楚萬鹿乘¶
月黒馳繞吳軍若萬馬奔聲吳軍驚遁楚王明日達呉¶
<pb:KR3k0049_WYG_054-4b>¶
營見鹿迹無數環之一大白鹿見王叙其報恩曲折楚¶
王乃為立廟以旌其徳仍名其山曰仁鹿山谷曰仁鹿¶
谷廟曰仁鹿廟(地理志青/瑣髙議)¶
殺鹿武帝時有殺上林鹿者下有司收殺之朔時在傍¶
曰是故當死者三使陛下以鹿殺人一當死天下聞陛¶
下重鹿賤人二當死匈奴有急以鹿觸之三當死上黙¶
然赦之(東方朔/别𫝊)¶
為幣古者皮幣諸侯以聘享武帝乃以白鹿皮方尺縁¶
<pb:KR3k0049_WYG_054-5a>¶
以藻繢為幣直四十萬王侯朝覲享聘必為薦璧然後¶
得行(史/記)¶
𤣥鹿鹿千年為蒼鹿又五百年為白鹿又五百年化為¶
𤣥鹿成帝時中山人得𤣥鹿烹而視其骨皆黒色仙者¶
説𤣥鹿為脯食之夀二千嵗餘干縣有白鹿土人傳千¶
嵗矣晉成帝遣人捕得其銅牌刻字在角後云寳鼎二¶
年臨江所獻(述異/記)¶
雨鹿成帝時宫中雨一蒼鹿殺而食之味甚美¶
<pb:KR3k0049_WYG_054-5b>¶
三角明帝永平中三角鹿出江陵孝和帝永元中豫章¶
餘干得白鹿髙丈九寸(古今/注)¶
隨車鄭𢎞為淮隂太守行春大旱隨車致雨白鹿方道¶
俠轂而行𢎞怪問主簿黄國曰鹿為吉為凶國拜賀曰¶
聞三公車轓畫作鹿明府必為宰相後果為太尉(謝承/書)¶
劉攽云淮隂當作淮陽¶
白鹿甚馴辛繕字公文少治春秋詩易隠居𢎞農華隂¶
弟子受業者六百餘人所居旁有白鹿甚馴不畏人(三/輔)¶
<pb:KR3k0049_WYG_054-6a>¶
(決/録)烏馴丹羽巢叔和之室鹿呈白毳擾功文之廬(晉孝/友傳)¶
(序/)¶
射子母鹿初明帝為平原王王母甄后妬文帝殺之故¶
不立為太子嘗從帝獵見鹿子母帝射殺鹿母語明帝¶
射其子對曰陛下既已殺其母臣不忍復殺其子因涕¶
泣帝放弓矢歎曰此語一何痛哉由是帝立太子意定¶
矣(魏末/𫝊)¶
禁鹿髙堂隆集曰近日有司宣令殺禁地鹿者身死財¶
<pb:KR3k0049_WYG_054-6b>¶
産沒官有能先覺白者賞賜之此為重禽獸而賤人也¶
鏡視鹿怪昔張盍蹹及孺寗成二人竝精思於蜀云臺¶
山石室中忽有一人著黄練單衣葛巾到其前曰勞乎¶
道士乃辛苦幽深於是二人顧視於鏡乃見是鹿也因¶
問曰汝是草中老鹿也敢詐為人形也言絶即逐其鹿¶
而走去(抱朴/子)¶
逐鹿免難石勒嘗傭於臨水為遊軍所囚㑹有羣鹿傍¶
過軍人競逐之勒乃䕶免俄而又見一老父謂勒曰向¶
<pb:KR3k0049_WYG_054-7a>¶
羣鹿者我也君應為中州故相救耳¶
鹿怪謝鯤避地于豫章嘗行經空亭中夜宿此亭舊毎¶
殺人將曉有黄衣人呼鯤字令開户鯤澹然無懼色便¶
於窓中度手牽之髀斷視之鹿也尋血䕶焉爾後此亭¶
無復妖怪¶
化鹿鄱陽樂安有人姓彭世以獵射為業每入山與子¶
俱行後忽蹷然而倒化成白鹿兒悲號鹿超然逺遊遂¶
失所在其子終身不復弋獵至孫復學射忽得一白鹿¶
<pb:KR3k0049_WYG_054-7b>¶
乃于兩角間得道家七星符並有其祖姓名及鄉居年¶
月焉覩之悔懊乃燒去弓矢永斷射獵(異/𫟍)列異𫝊不云¶
晉咸寜中¶
白鹿就人晉咸和四年七月壬寅長沙郡邏吏黄光於¶
南郡道遇白鹿驅之不去直來就光追尋光二百餘步¶
光遂抱取遣吏李堅奉獻(宋/書)¶
白鹿子陶淡侃之孫雅好導養年十五六便服食絶榖於¶
野得白鹿子馴而養之恒與之俱徃還後遂不復還家¶
<pb:KR3k0049_WYG_054-8a>¶
(晉中/興書)¶
紫纈青裾淮南陳氏於田種豆忽見有二女姿色甚美¶
著紫纈&KR0237;青&KR0322;天雨而衣不濕其壁先挂一銅鏡鏡中¶
見二鹿以刀斫䕶之以為脯(陶潜搜/神後記)¶
救禍項縣人姚年年十餘嵗父為鄉人所殺牛後在縣¶
署前手刃之于衆中吏捕得官長深矜孝節為推遷其¶
事㑹赦得免令後出獵逐鹿入草中有古深穽數處馬¶
將趣之忽見一翁舉杖擊馬馬驚避不得鹿令怒引弓¶
<pb:KR3k0049_WYG_054-8b>¶
將射之曰此中有穽恐君墮耳令曰爾為何人翁跪曰¶
姚牛父也感君活牛故來謝恩遂滅不見令身感𠖇事¶
在官數年多惠於民(文明/録)¶
白鹿山荆山山臨江皆絶壁峭峙五百餘丈亘帶激流¶
禽獸所不能履北岸有一白鹿浮過江行人競逐之謂¶
至山下必得之鹿忽飛超踰岡而去故名此壁白鹿山¶
(袁崧白鹿/山詩序)¶
孝感伍襲字世公丁父憂盧墓側有一鹿每襲哭輒依¶
<pb:KR3k0049_WYG_054-9a>¶
墳而悲鳴(肅廣濟/孝子傳)丁茂字仲盧交阯人也至孝母終負¶
土治家列植松栢白鹿遊乎左右(廣州先/賢𫝊)唐頌字徳雅¶
番禺人遭喪六年廬於墓次白鹿拾食冢邊¶
觸網解放孫法宗每&KR0874;鹿觸網必解放之償以錢物後¶
忽苦頭瘡夜有女人至云我是天使來相謝行瘡本不¶
闗善人使者逺相及取牛糞煮傅之即驗一傅便差一¶
&KR1313;賴之(南/史)¶
夢積鹿皮梁吉士瞻夢得一積鹿皮從而數之有十一¶
<pb:KR3k0049_WYG_054-9b>¶
領及覺喜曰鹿者禄也吾當居十一禄乎自其仕進所¶
歴已乆及除西陽武昌二郡太守心惡之遇疾不肯療¶
普通七年卒於郡(南/史)¶
被箭來投㑹稽孔祐至行通神隠於四明山谷中有數¶
百斛錢視之如瓦石不異采樵者競取入手即成沙礫¶
曽有鹿中箭來投祐祐為之養療愈然後去¶
跪祈命天監中有邵文立者世以烹屠為業嘗欲殺一¶
鹿鹿跪而流涙以為不祥鹿懐一麑尋當産育就庖衰¶
<pb:KR3k0049_WYG_054-10a>¶
切同被刳割因患疾乃深自悔責舍宅為伽藍小莊嚴¶
寺是也(梁京/寺記)¶
鹿娘真山在毗陵梁時有村人韓文秀見一鹿産一女¶
子在地遂收養之既長與凡女有異遂為女冠梁武帝¶
為别立一觀號曰鹿娘死後入棺武帝致祭但聞異香¶
不見骸骨葢尸解也遂葬棺于毗陵因號其葬處為真¶
山(述異/記)¶
山客津陽門詩長生鹿瘦銅牌埀注上嘗於芙蓉園䕶¶
<pb:KR3k0049_WYG_054-10b>¶
白鹿惟王昊山人識之曰晉時鹿也上異之令左右周¶
視之乃於角際雪毛中得銅牌子刻之曰宜春𫟍中白¶
鹿上由是愈愛之移于北山字之曰山客(宣室志作張/果詩漢武鹿)¶
白鹿升天唐𤣥宗幸温泉見白鹿升天改㑹昌為昭應¶
縣(㑹昌/解頥)㑹昌新豐也¶
角八岐唐京師安國寺什元康貞觀中遊學京邑有彭¶
田之譽先居山野見一鹿角分八岐厥形絶異撫而馴¶
伏遂豢養之乘而致逺曽無倦色以三論之文荷之於¶
<pb:KR3k0049_WYG_054-11a>¶
背又以小軸係之于尾曳入上都意為戲㺯人背駭觀¶
焉(宋髙/僧傳)¶
馴墓禇無量丁母憂解軄廬於墓側其所植松栢時有¶
鹿犯之無量泣而言曰山中衆草不少何忍犯吾先瑩¶
樹哉因通夕守䕶俄有羣鹿馴押不復侵害無量因此¶
終身不食鹿肉(唐/書)¶
獻白鹿不視正元八年正月鄂州觀察使何士幹獻白¶
鹿上曰朕初即位即上祥瑞士幹致白鹿其謂我何還¶
<pb:KR3k0049_WYG_054-11b>¶
之彼當慚懼留之逺近復獻竟不視遂放於𫟍中焉(唐/㑹)¶
蹄下貫環虞部郎中陸紹弟為盧氏縣尉常觀獵人獵¶
忽遇鹿五六頭臨澗見人不驚毛斑如畵陸怪獵人不¶
射之之獵者言此仙鹿也射之不能傷且復不利陸不¶
信強之獵者不得已一發失鹿帶箭而去及返射者墜¶
崖折左足¶
蹄下貫環胡珦為號州時獵人殺得鹿重一百八十斤¶
蹄下貫銅環上有篆字博物者不能識(酉陽/雜俎)¶
<pb:KR3k0049_WYG_054-12a>¶
剖鹿得珠唐寳厯中范陽節度使朱克融獵得一鹿鹿¶
膽中得珠如彈丸黒色初軟後硬如石光明克融以為¶
已瑞或問麻安石曰是何祥也安石曰此事自古未有¶
請以意推之鹿者禄也鹿死是禄盡也珠初軟後硬是¶
珠變也禄盡珠變必有變易之事衰亡之兆也自此克¶
融言詞輕發是年五月帳下軍亂而全家被殺(祥驗/集)¶
人語開寳七年金陵𫟍圃中鹿忽一旦人語牧者叱之¶
鹿亦叱牧者曰明年今日汝等俱作鬼物𫟍囿荒凉焉¶
<pb:KR3k0049_WYG_054-12b>¶
能拘我明年宋師渡江牧者俱死鬭敵𫟍囿亦廢矣(金/陵)¶
(志/)¶
遊牝江陵松滋枝江村射鹿者率以淘河烏脛骨為管¶
以鹿心上脂膜作簧吹作鹿聲有大號小號呦呦之異¶
或作麀鹿聲則麚鹿畢集葢為牝聲所誘人得轂矢而¶
注之南中多鹿毎一牡管牝百類至春羸廋葢遊牝多¶
也及夏則唯食昌蒲一味却肥當角鮮之時其茸甚痛¶
獵人逢之其鹿不敢逆走伏而不動獵者以繩繫其茸¶
<pb:KR3k0049_WYG_054-13a>¶
截而取之先以其血來噉然後殺之鹿何其苦也與夫¶
狨麝孔雀以有用賈害良可愍之(北夢/瑣言)¶
麋畯麋千百為羣掘食草根其處成泥名曰麋畯民隨¶
此畯種稻不耕而穫其收百倍(博物/記)¶
鹿瓊鹿者仙獸常自能樂性從其雲泉至六十年必懐¶
瓊于角下角有班痕紫色如㸃行或有涎出于口不復¶
能急走矣(天𤣥主/物簿)¶
伊尼佛書謂鹿為伊尼山谷詩照灘行郭索焚野得伊¶
<pb:KR3k0049_WYG_054-13b>¶
尼般若經世尊三十二相第八相名曲腨纖圖如延鹿¶
王一云密利伽羅¶
性驚胡居士嘗言鹿性驚烈多别良草食九物餘則不¶
嘗九草者一曰葛葉及花鹿藥白蒿水芹丼草齊頭蒿¶
山耳薺苨也享神用其肉者以其性烈清浄也凡餌藥¶
者勿食鹿肉以鹿常啖解毒之草也(山/谷)¶
鹿市蜀郡頥慕山山有穴如慕之口故名髙七百二十¶
丈崖岩直峭有平地百餘步坦然方正諸山之鹿一日¶
<pb:KR3k0049_WYG_054-14a>¶
一聚其中號曰鹿市(圖/經)¶
兩頭雲南郡出茶首其音為蔡茂是兩頭鹿名也獸是¶
鹿兩頭其腹中胎常以四月中取可以治虵虺毒永昌¶
亦有之(博物/志)雲南郡有熊倉山上有神鹿一身兩頭主¶
食毒草名之食毒鹿(魏宏南/中志)武陵郡西有山山有獸如¶
鹿前後有頭常以一頭食一頭行山中時有見之者(盛/𢎞)¶
(之荆/州記)㦸食鐡之獸射噬毒之鹿(蜀都/賦)¶
鹿寨鹿夜臨宿下鹿角寨大者角而外四圍小者在中¶
<pb:KR3k0049_WYG_054-14b>¶
團圍如寨今人以木倣作鹿角寨(瑣碎/録)江同祖過郢州¶
京山晩抵村驛驛人言鹿在前結寨即出觀之彌望可¶
數里巨鹿無數四環成圍以角外向凡數十重兩麑塵¶
處中勃跳嬉戲民田相近者悉遭蹂踐禾苗為之一空¶
獵户雜沓其傍云不可近近輒觸遭之者多死明旦始¶
引去獵人操弓矢戈矛追隨之伺巨者行前稍逺乃敢¶
捕射其稚弱亦各有所䕶而還¶
背食字統云麤驚防也鹿之性相背而食慮人獸之害¶
<pb:KR3k0049_WYG_054-15a>¶
也¶
旅行麗旅行也鹿之性見食急則必旅行禮麗皮納聘¶
葢鹿皮也(説/文)¶
鹿胎山嵊縣剡山一名鹿胎山昔有獵士陳惠度射鹿¶
此山鹿孕而傷既産以舌䑛子乾而母死惠度遂投寺¶
為僧後鹿死處生草名曰鹿胎草(浙江/志)¶
几化㑹稽記上虞蘭室山葛𤣥所隠之處有隠几化為¶
鹿鹿鳴即縣令有罪(獨異/志)¶
<pb:KR3k0049_WYG_054-15b>¶
赤鹿張掖南山一名天山一名雪山出赤鹿足短而形¶
大如牛肉千斤(寰宇/記)¶
馬鹿陶隠居云古稱馬之似鹿者直百金今荆楚之地¶
其鹿絶以馬當解角時望之無辨土人謂之馬鹿以是¶
知趙髙指鹿為馬葢以類耳(爾雅/翼)¶
無用鹿形似馬而迅於馬豺形似犬而徤於犬國有千¶
以犬馬有用而豺鹿無用也(劉/子)¶
䑛鹹遼穆宗應厯十一年夏射䑛鹹鹿于玉山䑛鹹鹿¶
<pb:KR3k0049_WYG_054-16a>¶
性嗜鹹灑&KR1838;于地以誘鹿射之(國語/解)䑛作&KR0008;¶
塵名𫟍曰鹿之大者為麈羣鹿隨之皆視麈所徃以尾¶
所轉為凖故名談者揮焉其尾辟塵以置於衣帛中能¶
令嵗久經色不黦以之拂氈令氊不蠧恩平郡譜云沈¶
牛謂之囬沙牛謂之磨麈謂之荒鹿謂之擢¶
無魂麞鹿無魂白瞻善怖(道/書)¶
麋茸麋茸補陽鹿茸補隂(𤨏碎/録)¶
為脯麝鹿非辰屬八卦無主故道家聴許為脯(陶氏/書)¶
<pb:KR3k0049_WYG_054-16b>¶
黠獸山澤之獸無黠於麋麋知獵者張綱前而驅已也¶
固還走而冐人至數獵者知其詐偽舉綱而進之麋因¶
得矣(楚/策)¶
並負子海陵沿海洲上蘆葦無際羣麋馬大迅走人欲¶
捕之雖麑不獲葢常兩兩並負其子而行(太州/志)¶
噬虺食栢西北之麝噬虺而食栢故其香結東南山谿¶
有松而無栢故麝不結也(趙辟公/雜説)¶
固臍商汝山中多麝絶愛其臍毎為人所逐勢且急即¶
<pb:KR3k0049_WYG_054-17a>¶
自投髙岩舉𤓰裂出其香就繫而死猶拱四足以固其¶
臍李商隠詩云投岩麝退香¶
　　羊¶
形舉羊祥也象頭角足尾之形孔子曰牛羊之字以形¶
舉也羊在六畜主給膳也羊大則美故从大羸瘦也羊¶
以瘦為羔羊子也咩羊鳴也羴羊臭也(説/文)説文云達小¶
羊也薛綜答韋昭曰羊子初生達小名羔未成羊曰羜¶
大曰羊長幼之異名(詩生/民疏)大羊為羬六尺(尸/子)小羊曰□¶
<pb:KR3k0049_WYG_054-17b>¶
(集/韻)¶
柔毛凡祭祀宗廟之禮羊曰柔毛(曲/禮)¶
髥鬚主簿羊一名髥鬚主簿(古今/注)羊而不角曰羖羊一¶
名胡鬚郎又名青鳥蛟羊似羊而無角啖之毒¶
羊䞇凡䞇卿用羔羔有角而不用如好仁者執之不鳴¶
殺之不謗類死義者羔飲其母必跪類知禮者羊之為¶
言猶祥故以為䞇(春秋/繁露)譙周法訓曰羊有跪乳之禮鷄¶
有識時之候鴈有庠序之儀人取法焉鄭氏婚禮謁文¶
<pb:KR3k0049_WYG_054-18a>¶
讃曰羣而不黨跪乳有敬禮以為䞇吉事之宜¶
六飛有人黄頭大腹出天齊政三百四嵗(春秋命/歴序)神次¶
之號曰皇神出淮駕六飛羊政三百嵗五葉千五百嵗¶
六角羊周成王時東夷進六角羊周厲王元年外國貢¶
三角羊(述異/記)¶
白血犬戌朝天子于雷首之河乃獻良馬四駟天子使¶
孔牙受之曰雷水之中爰有黒牛面角黒羊白血也(穆/天)¶
(子/傳)¶
<pb:KR3k0049_WYG_054-18b>¶
刳羊齊攻魯魯使栁下惠于齊齊侯曰魯君將懼乎栁¶
下惠曰齊魯之初封也相與出周南門刳羊而約曰自¶
後子孫敢有相攻者令其罪若此刳羊矣臣之君固以¶
刳羊不懼矣齊侯乃解兵三百里(説/𫟍)¶
羊舌為氏昔有攘羊者以羊頭遺晉叔向向母埋之不¶
食後三年攘羊事發追捕向家檢羊骨肉都盡唯有舌¶
在國人異之遂以羊舌為氏¶
尚羔魯定公㑹晉師于瓦范獻子執羔中行文子趙簡¶
<pb:KR3k0049_WYG_054-19a>¶
子皆執鴈魯於是始尚羔魯以前同贄始知執羔之貴¶
謀羞魯侯時欲以孔子為司徒將召三桓而議之左丘¶
明曰周人有愛裘而好珍羞欲為千金之裘而與狐謀¶
其皮欲具少牢之珍而與羊謀其羞言未卒狐相率迯¶
於重丘之下羊相呼藏于深林之中故周人之謀失之¶
矣今君欲以孔子為司徒召三桓而謀之亦與狐謀裘¶
與羊謀羞哉(符/子)¶
土怪季桓子穿井獲如土𦈢其中有羊焉使問仲尼曰¶
<pb:KR3k0049_WYG_054-19b>¶
吾穿井得羊何也對曰以某所聞非羊也木石之怪䕫¶
魍魎水之怪龍罔象土之怪羵羊也(家/語)魯衰公使人穿¶
井三月不得泉得一生羊焉公使祝鼓舞之欲上於天¶
羊不能上孔子見曰水之精為玉土之精為羊此羊肝¶
土也公使殺羊視肝即土(韓詩/外𫝊)問仲尼曰穿井獲狗何¶
也仲尼曰以某所聞羊也(搜神/記)¶
植羊晉文種菜曽子植羊非性闇蠢不辦方隅以其運¶
大不習小務也(劉子觀/量篇)謂剉羊皮用土和之也¶
<pb:KR3k0049_WYG_054-20a>¶
羊盟齊莊公之臣王國卑與中里檄者訟三年而獄不¶
斷恐失有罪使二人共一羊盟齊之社二子相從以羊¶
血灑社讀王國卑之詞已盡中里檄之詞未半祭羊起¶
而觸中里檄齊人以為神(墨/子)¶
隠於屠肆屠羊説楚人隠於屠肆昭王失國説往從王¶
王反國欲將賞説説曰大王失國説失屠羊大王反國¶
説亦屠羊臣之爵禄已復矣又何賞之有王使司馬子¶
綦延之以三珪之位説曰願長反屠羊之肆耳遂不受¶
<pb:KR3k0049_WYG_054-20b>¶
(髙士/𫝊)¶
拜鄰魏文侯見宋陵子三仕不願文侯曰何貧乎曰王¶
見楚富者牧羊九十九而願百嘗遊邑里故人其鄰人¶
貧有一羊者富拜之曰吾羊九十九今君之一盈成我¶
百則牧數足矣鄰者與之從此觀焉富者非富貧非貧¶
也(符/子)¶
臧穀亡羊臧與穀二人相與牧羊而俱亡其羊問臧奚¶
事則挾䇿讀書問穀奚事則博塞以遊二人事業不同¶
<pb:KR3k0049_WYG_054-21a>¶
其亡羊均也(莊/子)¶
荷箠楊朱見梁惠王言治天下如運諸掌王曰先生有¶
一妻一妾而不能治三畆之園而不能耘言治天下何¶
也曰君見夫牧羊者乎百羊為羣使五尺童子荷垂而¶
隨之欲東而東欲西而西使堯牽一羊舜荷垂而隨之¶
則不能前也(列/子)¶
格虎張儀謂楚王曰夫為從者無異驅羣羊而致生虎¶
虎之與羊不格亦明矣今王不與虎而與羊臣竊以為¶
<pb:KR3k0049_WYG_054-21b>¶
大王之計過也(春秋/後語)鄭太對董卓驅虎兕以赴犬羊¶
將狼黥布反上病欲使太子將徃擊之四皓説建成侯¶
曰今諸將皆陛下故等夷乃令太子將此屬無異使羊¶
將狼莫肯為用(史/記)¶
敗羣卜式牧百羊十餘年羊致千餘頭上曰吾有羊在¶
上林欲令子牧之乃拜為郎式布衣屮蹻而牧羊嵗餘¶
羊肥息上過其羊所善之式曰非獨羊也治民亦猶是¶
矣以時起居惡則輒去無令敗羣上竒其言拜緱氏令¶
<pb:KR3k0049_WYG_054-22a>¶
(漢/書)¶
出澗郡國志云呉房堂溪有白羊淵淵水舊出山羊漢¶
武帝封二年有白羊出此淵畜牧者禱祀之初出一羊¶
婦人大驚拍手羊自此絶焉今欲生羊禁婦人拍手是¶
効古也(水經/注同)¶
牧讀路温舒鉅鹿人父為里監門使温舒牧羊温舒取¶
澤中蒲截以為牒編寫書(漢/書)王育字伯春京兆人也少¶
孤貧為人慵牧羊毎過小學必戲欷流涕時有暇即折¶
<pb:KR3k0049_WYG_054-22b>¶
蒲學書忘而失羊為羊主所債育將鬻已以償之同郡¶
郭子章聞而嘉之代育償羊給其衣食使與子同學遂¶
博通經史子章以兄之子妻之¶
叱石皇初平年十五家使牧羊有道士見其良謹便將¶
至金華山石室中四十餘年忽然不復念家其兄初起¶
行索初平歴年不得後見市中有道士乃問之道士曰¶
金華山中有牧羊兒姓皇宇初平兄乃隨道士與初平¶
相見語畢問羊何在在山東兄徃視但見白石不見羊¶
<pb:KR3k0049_WYG_054-23a>¶
平曰羊在耳兄自不見平乃徃叱之曰羊起於是白石¶
皆起成羊數萬頭(神仙/傳)¶
鬼化羊南陽宗定伯夜行忽逢一鬼鬼問伯為誰伯欺¶
之曰我亦鬼也遂為侣向宛行勌因相擔問鬼曰鬼何¶
畏曰鬼唯不喜唾耳欲至宛便擔鬼著頭上詣宛市鬼¶
化為羊伯恐其變遂唾之因賣得錢千五百買者將還¶
繫之明旦見繩在時人語曰宗定伯賣鬼得錢千五百¶
(搜神/記)¶
<pb:KR3k0049_WYG_054-23b>¶
化羊曹公收左慈慈走入羣羊中失慈之所在追者疑¶
化為羊乃令人數羊羊本千口揀之長一口知果化為¶
羊乃謂曰若是左公者但出無苦也有一羊跪云遽如¶
許追者欲執之於是羣羊皆跪曰遽如許追者乃去(仙/𫝊)¶
羊車武帝平吳後多内寵莫知所適嘗乘羊車恣其所¶
之至便宴寢宫人乃取竹葉挿户以鹽汁灑地而引帝¶
車胡貴嬪芳最蒙愛幸殆有専房之寵(晉后/妃𫝊)宋之帝好¶
乘羊車經諸房潘淑妃毎粧飾褰帷以候并密令左右¶
<pb:KR3k0049_WYG_054-24a>¶
以鹽水灑地帝每至户羊輒䑛地不去帝曰羊乃為汝¶
徘徊况于人乎以此愛傾后宫(南史后/妃𫝊)劉毅奏羊琇乘¶
羊車請免官詔曰羊雖無制非素乘者可如其奏(太元/起居)¶
(注/)¶
牧羊張華少孤貧自牧羊同郡盧欽見而器之鄉人劉¶
放亦竒其才以女妻焉(晉/書)¶
質羊桓彝亡後子冲兄弟并少家貧母患須羊以解無¶
由得之温乃以冲為質羊主甚富言不欲為質幸為養¶
<pb:KR3k0049_WYG_054-24b>¶
買得郎買得郎冲小字也及冲為江州出射羊主于堂¶
邊看冲識之曰我買得也遂厚報之¶
負魚石虎嘗晝寢夢見羣羊負魚從東北來寤以訪浮¶
圖證證曰不祥也觧卑其有中原乎慕容氏後果都之¶
(髙僧/傳)¶
投客顧霈者呉之豪士送客於昇平亭時有一沙門在¶
坐是流俗道人主當欲殺羊羊繩斷便走來入此道人¶
膝中穿頭入袈裟下道人不能救即將去而殺之既行¶
<pb:KR3k0049_WYG_054-25a>¶
炙主人先割以啖道人道人食炙下喉炙便自走行道¶
人皮中痛毒不可忍呼醫來針之以數針貫之炙猶動¶
搖乃破出之故是一臠肉耳道人於是得病作羊鳴吐¶
沫還寺少時便死(續捜/神記)王克為永嘉郡守有人餉羊集¶
賓欲讌而羊繩解來投一客先跪兩拜便入衣中此客¶
竟不言之固無救請須臾宰羊為炙先行至客一臠入¶
口便下皮内周行遍體痛楚號呌方復説之遂作羊鳴¶
而死(顔氏/家訓)¶
<pb:KR3k0049_WYG_054-25b>¶
羊怪呉興俞亮以永明八年補䕶軍府吏於長眠處聞¶
有羊聲疑為神怪竊於户窺之見其床下有一羊可髙¶
二尺毛色若丹光耀滿室(續異/記)¶
夢盜入獄京兆許超夢盜羊入獄問於楊元慎曰君當¶
得陽城令其後有功封陽城侯(伽藍/記)¶
青衣乞命隋大業中長安趙文若嘗因使暫憇一驛㕔¶
上夢一青衣婦女乞命甚急文若驚寤問之乃驛長將¶
殺青㹀羊相待也即贖放之(宜祥/記)¶
<pb:KR3k0049_WYG_054-26a>¶
鬭羊王君㚟破吐蕃於青海西張説策其且敗因上巂¶
州鬭羊於帝以申諷諭曰使羊能言必將曰鬭而不解¶
立有死者所賴至仁無茂量力取歡焉帝識其意納之¶
賜綵千匹　西舍利凡曲名十有二五曰鬭羊勝驃云¶
來乃昔有人見二羊鬭海岸強者則見弱者入山時人¶
謂之來乃來乃者勝勢也¶
食頭開元末有人好食羊頭者嘗晨出有怪在門焉羊¶
頭人身怪衣冠甚偉告其人曰吾未之神也其屬在羊¶
<pb:KR3k0049_WYG_054-26b>¶
吾以汝好食羊頭故來告汝輟食則已若不爾吾將殺¶
汝其人大懼遂不復食(紀/聞)¶
食羊邠公杜悰福夀少倫日食五飧一食之費皆至萬¶
錢京西李客見人牧羊遍滿山谷不知幾千萬口詰之¶
自何而來自鄜夏供相公食耳指顧之際轉首恍然並¶
無所覩乃神靈所授也(中朝/故事)李徳裕為太子少保分司¶
東都嘗召一僧問已之休咎僧曰公災當南行萬里公¶
曰南去遂不還乎僧曰當還耳公究其事對曰相國平¶
<pb:KR3k0049_WYG_054-27a>¶
生當食萬羊今食九千五百矣所以當還者未盡五百¶
羊耳公慘然而嘆曰吾師果至人且我元和十三年為¶
丞相張公從事於北都嘗夢行晉山見山上盡目皆羊¶
有牧羊者十數迎拜我因問牧羊者牧者曰此侍御平¶
生所食羊吾嘗識此夢不洩於人今者果如師之説耶¶
後旬餘振武節度使朱塈遣使至書於公且饋四百羊¶
公大驚即召僧告其事僧嘆曰萬羊將滿公其不還乎¶
公曰吾不食之亦可免耶曰羊至此已為相國所有公¶
<pb:KR3k0049_WYG_054-27b>¶
戚然不悦旬日貶潮州司馬連貶崖州司户竟沒於荒¶
裔(補録紀傳/宣室志)¶
　一品集𡨕數論云余嘗三遇異人非卜祝之流惟再¶
　謫南服未嘗有前知者則萬羊之説疑即杜公事而¶
　宣室志等傳聞之誤耳¶
蒙皮王處存以輕兵三千蒙羊皮夜布之野李全忠軍¶
望為羣羊争趍之(李茂/勲𫝊)¶
羶根薛昭緯經巢賊亂流離絶粮遇舊識銀工延昭緯¶
<pb:KR3k0049_WYG_054-28a>¶
飲食甚豐以詩謝之曰一楪氈根數十皴盤中猶更有¶
紅鱗早知文字多辛苦悔不當初學治銀(南楚/新聞)¶
請命黄載字元吉精究經史遂不復進取肄業之士多¶
從之諸生醵㑹市羊以俻饌載夢一羊前跪請命晨出¶
見羊跪伏如所夢載以已緡償諸生而畜其羊又畜一¶
犬亦頗馴出入則羊犬聨隨潭倅夏中正為作犬羊仙¶
序以記其事(南唐/書)¶
羊生人手寧州真寧縣有牽羊教化者其羊胸前有一¶
<pb:KR3k0049_WYG_054-28b>¶
手抱胸如人手有六指甲如羊頗長皆言前身為人因¶
過惡致此縣令張元弼疑之主簿尹良臣曰此無他人¶
與羊交耳衆人皆伏(北忩/記異)¶
苦泉羊梁氏志云馮翊朝邑縣許原下地有苦泉水味¶
醎苦羊飲之肥而肉美今於泉側置羊牧因相𫝊渭沙¶
𫟍細肋羊諺曰苦泉羊洛水漿(寰宇記元和/郡圖縣志)¶
一角龍魚河圖曰羊有一角食之殺人白澤圖曰羊有¶
一角當頂土龍也殺之震死¶
<pb:KR3k0049_WYG_054-29a>¶
如驢僧𤣥裝至西域大雪山髙嶺上有一村養羊大如¶
驢(酉/陽)¶
生土拂林國有羊羔生于土中其國人候其欲萌乃築¶
垣以環之防外獸所食然其臍連地割之絶則死惟人¶
著甲走馬擊鼓駭之其羔驚鳴而臍絶因逐水草以一¶
二百口為羣(舊/唐)¶
大尾月氏有羊尾重十斤稍割以供食尋生如故(宋膺/異物)¶
(志/)康居出大尾羊尾上旁廣重十斤¶
<pb:KR3k0049_WYG_054-29b>¶
靈羊尾大者重二十斤行則以車載羊¶
取脂大食勿斯離國産胡羊髙三尺餘其尾如扇毎嵗¶
春時割取脂二十餘斤再縫合仍生不取則脹死又莊¶
浪有饕羊土人嵗取其脂羊久復滿腹¶
二種羊有二種不可食毛長而黒壯者曰骨䍽白而有¶
角者曰古羊皆羶臭發病羊之大者不過五十斤奚中¶
所産者百餘斤(膳夫/録)¶
龍羊龍羊出吐蕃及蜀威茂州形似畜羊而大其角繚¶
<pb:KR3k0049_WYG_054-30a>¶
上重八九兩黒質而白文帶以為帶胯其用亂犀(宋祁/益州)¶
(方物/賛)¶
青羊千嵗之樹精為青羊(𤣥中/記)𦋺賓國出野青羊如翠¶
色土人食之(酉/陽)¶
四種忽魯謨斯國羊有四種大尾綿羊重七八十斤其¶
尾濶一尺餘拖地重二十斤狗尾羊如山羊尾長二尺¶
餘鬭羊髙二尺七八寸前截毛長拖地後半皆剪净頗¶
頗似綿羊角彎向前上帶小鉄牌好鬭好事者養之賭¶
<pb:KR3k0049_WYG_054-30b>¶
博為戲(瀛羊/勝覽)¶
毛短如犬阿丹國綿羊白毛無角於角處有兩搭圓黒¶
甚異其項下如黄牛袋毛短如犬尾大如盤¶
跛牂故十仞之城樓季弗能踰者峭也千仞之山跛牂¶
易牧者夷也故明王峭其法而嚴其刑也(韓子/五蠧)李斯對¶
二世書曰城髙五丈而樓季不輕犯也太山之髙百仞¶
而跛牂牧其上夫樓季也而難五丈之量豈跛牂而易¶
百仞之髙哉陗塹之勢異也(史/記)¶
<pb:KR3k0049_WYG_054-31a>¶
五角蜀復山郡有五角羊¶
觥羊觥羊之毅鳴不類(太/𤣥)觥羊大羊也¶
虎皮或曰有人焉自姓孔而字仲尼入其門升其堂伏¶
其几襲其裳則可謂仲尼乎曰其文是也其質非也敢¶
問質曰羊質而虎皮見草而説見豺而戰忘其皮之虎¶
也(楊子/吾子)¶
滛佷卞彬為禽獸决録目禽獸云羊性淫而佷猪性卑¶
而率鵝性頑而傲狗性險而出皆指斥貴勢其羊淫佷¶
<pb:KR3k0049_WYG_054-31b>¶
謂呂文顯猪卑率謂朱隆之鵝頑傲謂潘敞狗險出謂¶
文度其險詣如此¶
皂莢江東謂羖羊角為皂莢(南史/陳紀)¶
融鉄鑄鉄不銷以羊頭骨灰致之乃消融也(物類相/感志)¶
變羊萬夀年中長安百姓李審言忽得病如狂須與羊¶
同食家人無以止求醫不效後忽西走近將百里路傍¶
遇羣羊遽走入其内逐之者方至審言已作為一大羊¶
於衆中不能辨認及家人齊至泣而釋之其一大羊乃¶
<pb:KR3k0049_WYG_054-32a>¶
自語曰將我歸慎勿殺我我為羊快樂人何以比遂將¶
歸飼養以終天年¶
　　犬¶
犬犬狗之有懸蹄者也孔子曰視犬之字如畫狗也狗¶
叩也叩氣吠以守也(説/文)尨犬多毛也猲短喙犬也㺌犬¶
吠不止也獒犬如人心可使也㹞徤犬也狄赤犬也狡¶
少狗也匈如地有狡犬巨口而黒身獿獀南越名犬也¶
(上/)獹韓良犬也㹱(鵲/)宋良犬也&KR1807;逐虎犬也(吕忱/字林)守犬¶
<pb:KR3k0049_WYG_054-32b>¶
為獖隴西以犬為猶㺜㲰皆多毛犬也獟猘也䂏屈尾¶
犬也(何承天/纂文)狗有懸蹄短尾之號殷虞晉獒並犬名也¶
(廣/雅)¶
槃瓠昔髙辛氏有犬戎之冦帝募有能得其將呉將軍¶
(搜神作呉將軍/𤣥中記作犬戎)頭者厚賞之妻以少女時帝有畜狗其¶
毛五采名曰槃瓠下令亡三月以其首來帝乃以女配¶
之槃瓠負女而走入南山止石室中經三年生六男六¶
女槃瓠死後因自相夫妻其母後歸以狀白帝於是使¶
<pb:KR3k0049_WYG_054-33a>¶
迎致諸子賜以名山廣澤其後滋蔓號曰蠻夷今長沙¶
武陵蠻是也(後/漢)髙辛氏有老婦居王室得耳疾挑之乃¶
得物大如繭婦人盛瓠中覆之以槃俄項化為丈其文¶
五色因名槃魏畧武溪山髙可萬仞半有槃瓠石窟可¶
容數萬人窟中有石似狗形蠻俗相𫝊即槃瓠也(武陵/記)¶
毎嵗七月二十五日種類四集於廟扶老攜幼環宿其¶
旁凡五日祠以牛彘酒鮓椎歌歡飲即還惟不用犬云¶
(辰陽風/土記)¶
<pb:KR3k0049_WYG_054-33b>¶
逐犬少康逐犬而顛隕厥首言夏后少康因田獵放犬¶
逐獸遂襲殺澆而斷其頭(楚/詞)¶
矩狗湯四方獻令伊尹請正南以矩狗為獻孔氏曰矩¶
狗狗之善也¶
執犬周成王時渠搜國獻鼩(一作/鼩)犬鼩犬者露犬也能¶
飛食虎豹(周書/王㑹)¶
執虎豹天子之狗走百里執虎豹(穆天/子𫝊)¶
龍狗天子東征以行流沙天子之豪牛豪馬龍狗豪羊¶
<pb:KR3k0049_WYG_054-34a>¶
(上/)注龍龍茸謂猛狗或曰龍亦狗名¶
鵠蒼徐君宫人姙娠而産卵以為不祥弃於水濱孤獨¶
老母有犬名鵠蒼獵於水濱得所棄卵銜以來歸獨母¶
以為異覆煖之遂&KR2920;蝍成小兒生時正偃故以為名徐¶
君宫中聞之乃更録取收養長而仁智襲君徐國後鵠¶
蒼臨死更生角而九尾實黄龍也偃王葬之徐梁界中¶
今名狗壟鵠蒼或名后蒼(&KR0367;王志/博物志)¶
周狗晉侯飲趙盾酒伏甲將攻之其右提彌明知之趨¶
<pb:KR3k0049_WYG_054-34b>¶
登曰臣侍君宴過三爵非禮也遂扶以下公嗾夫獓焉¶
明摶而殺之盾曰弃人用犬雖猛何為鬭且出(左宣/二)靈¶
公食趙盾公曰聞子之劍葢利劍也子以示我我將觀¶
焉盾起將進劍祁彌明自下呼之曰盾食飽則出何故¶
拔劍於君所盾知之躇階而走公有周狗謂之獒呼而¶
屬之獒亦躇階而從之彌明逆而踆之絶其頷趙盾顧¶
曰君之獒不若臣之獒也(公/羊)注躇猶超遽周狗可以比¶
周之狗所指如意踆以足逆蹋之¶
<pb:KR3k0049_WYG_054-35a>¶
瘈狗宋國人逐瘈狗瘈狗入於華臣氏國人從之臣懼¶
遂奔陳(左襄/十七)¶
狾狗鄭子陽剛毅而好罰其於罰也執而無赦舍人有¶
折弓者畏罪而恐誅則因狾狗之驚以殺子陽此剛猛¶
之所致也(淮南/汜論)¶
茹黄荆文王得茹黄之狗宛路之矰以畋雲夢三月不¶
返得舟之姬期年不朝葆申束細箭五十跪而加之王¶
背出而自沈於淵荆王乃殺茹黄狗折矰放舟之姬(吕/覽)¶
<pb:KR3k0049_WYG_054-35b>¶
噬犬秦伯有齧犬弟鍼欲請之秦伯不與鍼以百兩金¶
易之又不聴因逐鍼而奪其爵(昭元/事)兄有噬犬弟何欲¶
易之以百兩卒無禄(楚/詞)¶
吠狗叔孫婼如晉晉人執之館諸箕吏人之與叔孫居¶
放箕者請其吠狗弗與及將歸殺而與之食之叔孫所¶
館者雖一日必葺其牆屋去之如始至(昭二/十三)¶
作狗吠文種過范蠡之門蠡于狗洞作狗吠文種曰狗¶
當吠人蠡乃以我為人迴車至其門入内而拜薦為越¶
<pb:KR3k0049_WYG_054-36a>¶
相劉子知人篇曰范蠡于犬竇文種聞而拜之¶
給祭景公走狗死命外供之棺内給祭晏子諫公曰亦¶
細物也特與左右為笑耳晏子曰孤老凍餒無食狗死¶
有祭鰥寡不恤而死狗有棺行辟若此百姓聞之必怨¶
吾君諸侯聞之必輕吾國而乃以為細物君其圖之公¶
曰善趨庖治狗以㑹朝屬(晏子/春秋)¶
葢埋仲尼之畜狗死使子貢埋之曰吾聞之弊帷不棄¶
為理馬也弊葢不棄為埋狗也丘也貧無葢於其封也¶
<pb:KR3k0049_WYG_054-36b>¶
亦與之席無使其首陷焉(檀/弓)¶
國狗呉徴㑹于衞子木曰長木之弊無不摽也國狗之¶
瘈無不笑也而况大國乎¶
宋淖介鬭閭里有狗宋人之駑狗也其家命之為淖逐¶
狗不及止而望之自以為過矣(莊/子)¶
韓盧齊欲伐魏淳于髠謂齊王曰韓子盧者天子之壯¶
犬也東郭&KR0008;者海内之狡兔也韓子盧逐東郭&KR0008;環山¶
者三騰山者五兔極于前犬疲於後犬兔俱罷各死其¶
<pb:KR3k0049_WYG_054-37a>¶
處田父見而䕶之無勞勌之苦而擅其功今齊魏相持¶
頓兵弊衆臣恐强秦大楚承其後而有田父之功也(戰/國)¶
(策/)騏驥長鳴白樂昭其能盧狗悲號韓國知其才(曹子/建求)¶
(自試/表)昔韓盧之取兔也上觀下獲不甚多殺願次卿少¶
緩誅罰思行此術(張敞與嚴/延年書)嚴尤謂陳茂曰是猶紲韓¶
盧而貴之獲也(莾/傳)¶
周嚳客謂孟嘗君臣聞周氏之嚳韓氏之盧天下疾狗¶
也見莬而指屬則無失兔矣望見而放狗也則累世不¶
<pb:KR3k0049_WYG_054-37b>¶
能得兔矣狗非不能屬之者罪也(説/苑)¶
迎吠楊朱之弟曰布衣素衣而出天雨解素衣布衣而¶
反其狗迎而吠楊布怒將朴狗楊朱曰子無朴矣向者¶
使汝狗白而往黒而來豈能無怪哉(列/子)¶
跖狗貂勃常惡田單於廟單召而問之貂曰勃然跖之¶
狗可使吠堯非貴跖而賤堯狗自吠非其主者且公孫¶
子賢而徐子不肖然而公孫子與徐子聞徐子之狗攫¶
公孫子之腓而噬之哉單乃任貂勃於王(春秋/後語)髙祖詔¶
<pb:KR3k0049_WYG_054-38a>¶
齊捕蒯通通至上曰若何教淮隂侯反對曰然跖之狗¶
吠堯堯非不仁狗故吠非其主(史/記)¶
相狗齊有善相狗者其鄰籍之買鼠狗期年而得曰良¶
狗也其鄰畜之數年不噉鼠以告相者曰此志在麞麋¶
豕鹿不在鼠欲其取鼠也則梏之其鄰桎其後足則狗¶
取鼠(吕氏/春秋)徐無鬼曰嘗語君吾相狗也下之質執飽而¶
止是狸徳也中之質若視日上之質若亡其一(莊/子)¶
命狗齊有貧者命其狗為富命其子為樂方將祭狗入¶
<pb:KR3k0049_WYG_054-38b>¶
於室叱之曰富出祝曰不祥家有禍長子死哭之曰樂¶
乎而不自悲也(尸/子)¶
字犬康衢長者字僮曰善摶字犬曰善噬賓客不過其¶
門三年長者怪而問之以實對於是改之賓客復往(尹/文)¶
(子/)¶
據掖吕后七年三月中祓還過軹道見物如蒼犬據后¶
掖忽弗復見卜之云趙王如意為&KR1090;后遂病掖傷崩(史/記)¶
生角文帝後五年齊雍城門外有狗生角京房易𫝊曰¶
<pb:KR3k0049_WYG_054-39a>¶
執政失下將害之厥妖狗生角君子茍免小人陷之厥¶
妖狗生角(漢五/行志)天狗下梁而呉楚攻梁狗生角於齊而¶
三國圍齊¶
青骹楊萬年有獵狗名青骹直百金(西京/雜記)¶
白望茂陵少年李亭好馳逐鷹犬皆制佳名狗則有修¶
毫釐睫白望青曹之號(上/)¶
與人鬭成帝河平元年長安男子石良劉音相與同居¶
有如人狀在其室中擊之為狗走出去後有數人被甲¶
<pb:KR3k0049_WYG_054-39b>¶
持弓弩至石家良等格擊或死或傷皆狗也自二月至¶
六月乃止其於洪範皆犬禍也(漢五/行志)¶
青狗為怪占仲子婢死有女四嵗數來撫循亦能為沐¶
頭浣濯甚令人惡之道士云其家青狗為之殺之便止¶
楊仲文亦言能知家嫗死未葬忽起飲食醉后而坐祭¶
床上如此三四家益厭苦其後醉形露壊垣得老狗便¶
行打死之推問乃里頭沽家狗(桓譚新論搜神/記以李徳事同)¶
人行桂陽太守汝南韋叔堅少時為從事其家狗忽人¶
<pb:KR3k0049_WYG_054-40a>¶
立而行家中皆請殺之叔堅云犬馬喻君子狗見人行¶
行效之何傷叔堅為縣令還解冠榻上狗戴持走家人¶
驚愕復云誤觸冠冠纓挂著耳狗尋于竈前畜火家益¶
驚愕叔堅曰兒軰皆在田中狗助畜火幸可不煩鄰里¶
亦何所惡也遂不肯殺後數日狗自暴死卒無纎芥之¶
異叔堅至太尉終於位(風俗/通)¶
著冠靈帝熹平四年於西園㺯狗著進賢冠帶綬以為¶
笑樂有一狗突出走入司徒府門或見之者莫不驚怪¶
<pb:KR3k0049_WYG_054-40b>¶
配人光和四年又於西園㺯狗以配人(袁山/松書)¶
不吠漢末富春有桑君者養犬數年不吠孫文臺微時¶
經此犬忽吠之桑謂文臺曰君其異相乎及貴欲報桑¶
無祈好惟好張畢捕魚文臺為作九里畢以贈之文臺¶
堅字也(郡國/志)¶
上屋公孫淵未亡家數有怪犬冠幘絳衣上屋(魏/志)¶
烏狗雍闓欲絳魏説夷曰官欲得烏狗三百頭膺前盡¶
黒蟎腦三㪷斵木溝三丈者三千枚汝能得不夷皆從¶
<pb:KR3k0049_WYG_054-41a>¶
闓(華陽/國志)¶
沾草孫權時李信純襄陽紀南人也家養一犬字曰黒¶
龍愛之尤甚行坐相隨飲饌之間皆分與食忽一日於¶
城外飲酒大醉歸家不及卧於草中時遇太守鄭瑕出¶
獵見田草深遣人縱火爇之信純卧處恰當順風犬見¶
火來乃以口拽純衣純亦不動卧處比有一溪相去三¶
五十步犬即奔往入水濕身走來卧處週迴以身濕之¶
獲免主人大難犬運水困乏致斃於側俄爾信純醒來¶
<pb:KR3k0049_WYG_054-41b>¶
見犬已死遍身毛濕甚訝其事週迴覩火蹤跡因爾慟¶
哭聞於太守太守憫之曰太之報恩其於人人不知恩¶
豈如犬乎即命具棺槨衣衾葬之今紀南有義犬塜髙¶
十餘丈(搜神/記)太和中廣陵人楊生養狗甚憐愛之行止¶
與俱後生飲酒醉行大澤草中眠不能動時冬月野火¶
起風又猛狗周章號喚生醉不覺前有一坑水狗便走¶
往水中還以身灑生左右草沾水得著地火尋過去生¶
醒方見之他日又闇行墮空井中狗呻吟徹曉湏㬰有¶
<pb:KR3k0049_WYG_054-42a>¶
人過怪之就視見生生曰君可出我當厚報君人曰以¶
此狗見與便當相出生曰此狗曽活我於已死不得相¶
與餘即無惜人曰若爾便不相出狗因下頭目井生知¶
其意乃語路人以狗相與人乃出之繫狗而去後五日¶
狗夜走歸(續搜/神記)¶
天公狗王姥黄龍中九嵗病死自朝至暮復蘇云見一¶
老嫗挾將飛見北斗君有狗如獅子大深目伏井欄中¶
云此天公狗也(洋明/録)¶
<pb:KR3k0049_WYG_054-42b>¶
崖柴丁謐為尚書多所忽畧雖與何晏鄧颺同位而皆¶
少之惟以勢屈于爽爽亦敬之言無不從故于時謗書¶
謂臺中有三狗二狗崖柴不可當一狗憑黙作疽囊三¶
狗謂何鄧丁也黙者爽小字也言三狗皆欲嚙而謐尤¶
甚(魏/畧)類聚作啀喍事類賦作睚眦¶
引衣孫峻與亮謀誅諸葛恪恪將見之夜精爽擾動通¶
夕不寐嚴畢趨出犬銜引其衣恪曰犬不欲我行乎還¶
坐頃刻乃復起犬又銜其衣恪令從者逐犬遂升車被¶
<pb:KR3k0049_WYG_054-43a>¶
殺(呉/志)¶
黄耳陸機少時頗好遊獵在呉豪盛客獻快犬名曰黄¶
耳機後仕洛常將自隨此犬黠慧能解人語又常借人¶
三百里外犬識路自還一日至家機覉旅京師久無家¶
問機戲語犬曰我家絶無書信汝能齎書馳還取消息¶
否犬喜搖尾作聲應之機試為書盛以竹筒繫之犬頸¶
犬出驛路疾走向呉入草噬肉取飽毎經大水輒依渡¶
者弭毛掉尾向之其人憐愛因呼上船載近岸犬即騰¶
<pb:KR3k0049_WYG_054-43b>¶
上速去如飛逕至機家口銜竹筒作聲示人機家開筒¶
取書看畢犬又向人作聲如有所求其家作荅書内竹¶
筒中復繫犬頸犬既得荅仍馳還洛計人行程五旬而¶
犬往還裁半月後犬死殯之遣送還家葬機村南去機¶
家二百步築土為墳村人呼為黄耳塜(述異/記)犬名黄耳¶
(崔豹古/今注)¶
三尺太康七年郊天壇下有白狗髙三尺光色鮮明恒¶
卧見人則去(魏晉/俗語)¶
<pb:KR3k0049_WYG_054-44a>¶
犀犬元康中婁縣瑤懐家忽聞池中有犬聲視之得犬¶
子䧳雄各一長老云此名犀犬得之者富(搜神/記)晉志云¶
經宿失所在¶
的尾晉大興二年呉人華隆好獵養一快犬號曰的尾¶
常時自隨隆後至江邊伐荻犬暫出渚次隆為大虵圍¶
繞周身犬還便咋虵虵死隆僵無所知犬彷徨涕泣走¶
還船復反草中同伴怪所以隨往見隆悶絶將歸家二¶
日犬為不食隆復蘇乃始進飯隆愈愛惜同於親戚¶
<pb:KR3k0049_WYG_054-44b>¶
地狼大興四年廬江&KR0998;縣何旭家忽聞地中有犬子聲¶
掘之得一母犬青釐色狀甚羸瘦走入草中不知所在¶
視其處有二犬子一雄一雌哺而養之雌死雄活及長¶
為犬善噬野獸其後旭里中為蠻所沒(晉五/行志)地中有犬¶
名曰地狼(尸/子)掘地得犬名曰賈(夏鼎/志)¶
烏龍㑹稽張然滯役有少婦無子唯與一奴守舍奴遂¶
與婦通然素養一狗名烏龍常自隨婦奴欲謀殺然盛¶
作飯食婦然然與君當大别離君可彊噉奴已張弓㧞¶
<pb:KR3k0049_WYG_054-45a>¶
刀須然食畢然涕泣不能食以肉及飯擲狗祝曰食汝¶
經年吾當將死汝能救我否狗得飡不噉唯注睛視奴¶
然拍膝大喚曰烏龍犬應聲傷奴奴失刀伏倒地狗咋¶
奴頭然因取刀斬奴以婦付官殺之(搜神/記)韋善俊挾一¶
犬號烏龍後化龍乘之飛昇而去(續仙/𫝊)韓渥詩洞房深¶
閉不曽開横卧烏龍作妬媒¶
守死訴寃安帝義熈年譙縣崔仲文與㑹稽石和俱為¶
劉撫君吏仲文養一犬以獵麋鹿無不得也和甚愛之¶
<pb:KR3k0049_WYG_054-45b>¶
乃以丁奴易之仲文不與和及仲文入山獵至草中殺¶
仲文欲取其犬犬齧和守其主尸爬地覆之後諸軍出¶
獵見犬守尸人識其主因還啟劉撫軍石和假還至府¶
門犬便往牽衣號吠人復白撫軍曰此人必殺犬主因¶
録之撫軍栲問果得其實遂殺石和(廣古今/五行記)¶
夢咋張天錫在凉州夢一緑色犬甚長從南來欲咋天¶
鍚林上避之乃墮地后苻堅遣茍萇著緑地錦袍從南¶
來攻未入門大破之(李産集/異𫝊)¶
<pb:KR3k0049_WYG_054-46a>¶
歌梅花嘉興縣朱休之有一弟宋元嘉中兄弟對坐家¶
有一犬來向休之蹲遍視二人遂搖頭而笑曰言我不¶
能歌聴我歌梅花今年故復可奈汝明年何其家驚懼¶
斬犬榜首路側至來嵗梅花時兄弟相鬭並被囚係經¶
嵗得免至夏舉家時疾兄及弟皆死(&KR0274;異/記)¶
大㲰狗宋袁&KR1662;父子以舉兵為齊所害有小兒數嵗乳¶
母將投&KR1662;門生狄靈慶靈慶遂抱以首乳母號泣呼天¶
曰公昔于汝有恩故冐難歸汝奈何欲殺郎君以求小¶
<pb:KR3k0049_WYG_054-46b>¶
利若天神有知我見汝滅門此兒死後靈慶常見兒騎¶
大㲰狗戲如平常經年餘鬭塲忽見一狗走入其家遇¶
靈慶子庭噬殺之少時妻子皆沒此狗即袁郎所常騎¶
也(南/史)廣古今記其妻子皆沒于狗¶
白靈陶𢎞景云裴真君好養白犬白鷄犬名白靈鷄名¶
白精學道之士或居山林此可以辟邪¶
目犬北齊徐之才與朝士出遊遙望羣犬竸走諸人令¶
目之之才厲聲曰為是宋鵲為是韓盧為逐李斯東走¶
<pb:KR3k0049_WYG_054-47a>¶
為負帝女南徂(本/𫝊)¶
波斯狗南陽王綽始十餘嵗留守晉陽愛波斯狗尉破¶
胡諌之歘然研殺數狗狼籍在地破胡驚走不敢復言¶
後在定州有婦人抱兒在路走避入草綽奪其兒飼波¶
斯狗婦人號哭綽恕又縱狗使食狗不食塗以兒血乃¶
食焉(北/齊)¶
赤儀齊髙緯以波斯狗為赤虎儀同逍遙郡君飼以梁¶
肉食縣邑常於馬上設蹬褥以抱之(三國/典畧)髙思反與諸¶
<pb:KR3k0049_WYG_054-47b>¶
貴書云駮龍得儀同之號逍遙受郡君之名犬馬班位¶
榮冠軒冕(北/史)後主時為開府儀同雌者有夫人郡君之¶
號(隋五/行志)¶
取箭北齊廣寧王孝珩嘗畜一犬守外人不得趨近孝¶
珩每射令其取箭亦解呼召左右牽衣而進(三國/典畧)¶
還家犬吠徐勉為侍中時師方侵魏候驛填委勉參軍¶
動經數旬一還家羣犬驚吠勉曰吾憂國忘家乃至於¶
此吾亡後亦是𫝊中一事也(梁/𫝊)¶
<pb:KR3k0049_WYG_054-48a>¶
抱犬義陽朱詹好學家貧累日不㸑乃時吞紙以實腹¶
寒無氊被抱犬而卧犬亦饑虚起行盜食呼之不至哀¶
聲動隣猶不廢業卒成學士為孝元所禮(顔氏/家訓)¶
黄蒼張彪敗後與妻楊氏去唯常養一名黄蒼狗左右¶
前後未曽捨離乃還入若邪山中沈泰説陳文帝遣章¶
昭達領千兵重購之並圖其妻彪眠未覺黄蒼驚吠刼¶
來便嚙一人中喉即死及彪被害黄蒼號呌彪屍側宛¶
轉血中若有哀狀昭達殯彪䘮墳塜既畢黄蒼又俯伏¶
<pb:KR3k0049_WYG_054-48b>¶
塜間號呌不肯離(南/史)¶
銜兔張元性仁孝幼時村陌有狗子為人所棄者元見¶
即收而養之其叔父怒曰何用此為將更棄之對曰有¶
生之類莫不重其性命若天之生殺自然之理今為所¶
弃而死非其道也是以收養之叔父感其言遂許焉未¶
㡬有狗母銜一死免置元前而去(後周/書)¶
持齋文帝時魏州四月八日立舍利塔有一黒狗耽耳¶
白胷於舍利塔前舒左股屈右脚見人行道即起行道¶
<pb:KR3k0049_WYG_054-49a>¶
見人持齋亦即持齋非時與食不食唯欲得飲净水至¶
後日旦起解齋與粥始喫且寺内先有數箇猛狗但見¶
一狼狗無不競來吠嚙若見此狗入寺悉皆低頭掉尾¶
(隋/書)¶
銜燭唐武徳中髙昌王文泰獻狗雄雌各一髙六寸長¶
尺餘性甚慧能曳馬銜燭云本出拂&KR0034;國中國有拂&KR0034;¶
狗自此始也(舊唐/通典)¶
五狗武三思嘗與宗楚客兄弟紀處訥崔湜丼元東相¶
<pb:KR3k0049_WYG_054-49b>¶
驅煽王同皎周憬張仲之等不勝憤謀殺之為冉祖雍¶
宋之愻李悛所白皆坐因逮染五王而崔湜遣周利貞¶
就殺之時人號祖雍姚紹之等五人為三思五狗¶
脫禍神龍時唐休景為相有門僧出言多中一日謂休¶
景曰公有大禍不逺數月然可以禳之公懼而問計僧¶
曰可於卑宂官中孤寒有才幹者用為曹州因得張君¶
為之乃問所為僧曰張君赴部之時當令求二犬髙數¶
尺而神駿者張到郡即求得二犬髙四尺獻之休璟大¶
<pb:KR3k0049_WYG_054-50a>¶
悦召僧視之僧曰極善育后旬日有二刺客為犬所嚙¶
而斃(宣室/志)¶
作人言宗楚客家畜一犬一日忽戴楚客冠人立楚客¶
恕曰畜類敢作妖僣越犯分即殺之犬作人言曰公亦¶
作妖僣越犯分亦即見殺未㡬韋氏敗楚客被斬¶
孝順魏元忠嘗呼蒼頭未應犬輒代呼之元忠曰此孝¶
順狗也乃能代我勞後亦無恙(廣異/記)¶
知難劉巨麟開元未為廣府都督在州恒養一丈雄勁¶
<pb:KR3k0049_WYG_054-50b>¶
多力犬至馴附有異於他巨麟常夜迎使犬忽遮䕶不¶
欲令出巨麟亦悟曰犬不使我行耶徘徊良久人至白¶
使近巨麟叱曰我行部從如雲寧有非意之事使家人¶
闗犬而出上馬之際犬亦隨之忽咋一從者喉中頃之¶
死巨麟驚愕搜死者懐中得利七首初巨麟常鞭箠此¶
僕故修其怨私欲報復而犬逆知之是以免難(摭異/記)¶
人性裴令公度性好養犬凡所宿設燕㑹處悉領之所¶
食物餘者便和椀與犬食時子壻李甲見之數諫裴公¶
<pb:KR3k0049_WYG_054-51a>¶
曰人與犬類何惡之甚犬正食見李諌乃棄食以目視¶
李而去裴令曰此犬人性必讐於子竊慮之李以為戲¶
言將欲午寢其犬乃蹲而向李李見之乃疑犬讐之犬¶
見未寢又出其户李見犬去後乃以巾櫛安枕多排衣¶
服以被覆之其狀如人寢李乃藏於異處視之逡巡犬¶
入其戸將謂李已睡乃跳上寢床當喉而嚙嚙訖知謬¶
犬乃下床憤跳號吠而死(集異/記)¶
小狸鄱陽人張朝為猛獸所摶噬其家犬名小狸救之¶
<pb:KR3k0049_WYG_054-51b>¶
獲免(南部/新書)¶
青花捧硯者裴至徳家僮也其母曰春紅配騶人髙璠¶
而生一嵗時有卑脚犬曰青花忽來噬兒隂食之至徳¶
有良藥封之愈明年夏青花復併兒邜又食訖工以前¶
藥傅之及愈為宦者焉字之曰捧硯委以内堅之職¶
花鵲僖宗朝宰相王鐸所愛卑脚犬曰花鴨有刺官匿¶
于梁上為犬所覺而免¶
吠雲杜光庭犬名吠雲可行萬里¶
<pb:KR3k0049_WYG_054-52a>¶
肖像寧徳大學生黄岳者乾寧中王審知節度武威軍¶
累辟不為動及審知據閩必欲起之岳投淵而死其父¶
母妻子二弟一白犬俱赴水死焉偽使者宗舒趙田四¶
人亦死邦人哀之俱肖像祀之廟稱忠烈王云(福寜/州志)¶
桃花淳化中合州貢羅江犬甚小而性慧帝馴擾于御¶
榻之側毎坐朝犬必掉尾先吠人乃肅然太宗不豫犬¶
不食及上仙犬號呼涕泗以至疲瘠章聖初即位左右¶
引令前導鳴吠徘徊意若不忍章聖令諭以奉陵即掘¶
<pb:KR3k0049_WYG_054-52b>¶
尾飲食如故詔造大鐡籠施素䄄置鹵簿中行路見者¶
隕涕后因以斃詔以弊葢葬於熈陵之側李至作桃花¶
犬歌以寄史官錢若水末句云白麟赤鳯且勿喜願君¶
出此懲浮俗(古今/詩話)¶
送歸康定中侍禁李貴為西邊寨主妻為昊賊虜去家¶
中一白犬頗馴擾祝之曰我聞犬之白乃前世為人也¶
爾能送我歸乎犬俯仰如聴命即裏粮隨之有驚則引¶
伏草間渇即濡身而返凡六七日出賊境其夫無恙朝¶
<pb:KR3k0049_WYG_054-53a>¶
廷封崇信縣君(江隣㡬/雜記)慶厯中渭州廵檢張殿直事同¶
回家後夫妻朝暮所食必分三器一以飼犬(括異/志)¶
羅江慶歴中衞士有變震驚宫掖臺官宋禧上言蜀有¶
羅江狗赤而尾小者其警如神願養此狗於掖庭以警¶
倉卒時謂之宋羅江(東軒/華録)¶
渠來虞經臣策元祐時為給事中初入臺值都城開渠¶
忽有異犬自渠中出直入其家熟服若素畜養者家人¶
軰愛之名曰渠來但無事惟喜睡至或亂毁簾幃窓&KR0008;¶
<pb:KR3k0049_WYG_054-53b>¶
之類則經臣必有遷改錫典之慶自爾每遇慶事則飼¶
以肉一斤必欣喜跳躍然後食之以為常凡數年經臣¶
敗前一夕渠來亦死¶
靈犬楊光逺之叛青州也有孫中舍者居圍城中族人¶
在西州别墅城閉既久内外隔絶食且盡舉族愁嘆有¶
所畜犬徬徨其側似有憂思者中舍因囑曰爾能為我¶
至庄取米耶犬搖尾若應狀至夜置一布囊并簡置犬¶
背上犬自水竇出至庄鳴吠居者開門識其犬取簡視¶
<pb:KR3k0049_WYG_054-54a>¶
之令負米還未曉入城如此數月以至城開孫氏闔門¶
賴以不餒孫氏愈愛畜之後數年斃葬於别墅之南至¶
其孫彭年語龍圖趙師民刻石表其墓¶
義犬咸溪童&KR0008;家畜二犬一白一花共出一母性狡獪¶
善知人意後白者雙目俱盲弗能進牢而食主家作草¶
窩卧于簷外花者日含飯吐而飼之夜則卧于其傍白¶
者既死主憐之埋於門前山麓間花者朝夕徃埋所遶¶
數匝若拜泣狀卧其旁少頃始返(建寧/志)¶
<pb:KR3k0049_WYG_054-54b>¶
齧殺宣和五年京師城北乃官民牧羊地忽有野犬不¶
知所從來入羊羣中鳴呌左右前後諸犬皆往聚㑹一¶
羊間一犬黒白交映至次日城内外諸犬畢集或縳者¶
并㫁索而來凡擾擾兩日犬多羊少皆齧殺其羊識者¶
知為不祥後果有靖康北狩之禍(宣靖妖/化録)¶
鳥喙蘇子聸耳得吠犬名烏喙甚猛而馴(闕/)¶
遷合浦過澄邁溷而濟路人皆驚(本/集)¶
青鸇犬則青顫白鵲飛龍虎子馴良㨗警難伸易使也¶
<pb:KR3k0049_WYG_054-55a>¶
(周處風/土記)¶
駁犬波斯國多白馬駁犬或赤日行七百里者駁犬今¶
所謂波斯犬也(舊/唐)¶
如驢罽賓犬狗大如驢赤色數里搖鞉以呼之(郭義恭/廣志)¶
南斗犬犬虎文南斗君犬也畜之可致萬石黒犬白耳¶
大王犬也畜之令富貴黒犬白前兩足宜子孫白犬黄¶
頭家大吉黄狗白尾代有衣冠黄犬白前兩足利人(雜/五)¶
(行/)¶
<pb:KR3k0049_WYG_054-55b>¶
尾龍黒狗白頭耳長卷尾龍也(白澤/圖)¶
豺跪狗豺之舅豺遇狗輒跪如拜狀(酉/陽)¶
鷹背唐伯剛云北方凡皂雕作巢所在官司必令人窮¶
巢探卵多寡若三枚必設圍以守之及其出一乃狗也¶
取而飼養之長則獻于朝廷與常狗無異但耳上多羽¶
毛耳田獵之際鵰則上飛狗則陸行所逐同至名曰鷹¶
背狗(東園/客談)遼鵰巢中生獵犬性識頗異每獵而䕶十倍¶
常犬然極難得(使遼/録)¶
<pb:KR3k0049_WYG_054-56a>¶
狗國北狗國人身狗首長毛不衣手摶猛獸語為犬嘷¶
其妻皆人能漢語生男為狗女為人自相婚嫁宂居食¶
生而妻女人食云嘗有中國人至其國其妻憐之使逃¶
歸與其筯十餘隻教其毎走十餘里遺一筯狗夫追之¶
見其家物必銜而歸則不能追矣其説如此(五代史四/夷附録)¶
嘊嘊管仲寢疾言于桓公曰東郭有狗嘊嘊且暮欲齧¶
我猳而不使也謂牙牙等之不可用也(管/子)¶
狺狺豈不欝陶而思君兮君之門以九重猛犬狺狺而¶
<pb:KR3k0049_WYG_054-56b>¶
迎吠兮闗梁閉而不通(九/辨)¶
　　猪¶
參軍猪一名參軍一名豕豕曰剛鬛禮云豚曰腯肥豕¶
生子多謂之縱(古今/注)¶
異呼豬燕朝鮮之間謂之豭闗東西謂之彘或謂之豕¶
南楚謂之豨其子或謂之豚或謂之貕呉揚之間謂之¶
豬子(方/言)梁州以豕為豬河南謂之彘呉楚謂之豨漁陽¶
以大豬為䝈齊徐以小豬為䝒&KR0008;白豕黒頭也豱豕奏¶
<pb:KR3k0049_WYG_054-57a>¶
毛也(何承天/纂文)豰小肫也豯肫生三月也豵肫生六月也¶
或曰一嵗曰豵豝牝豕豶&KR2904;也豕豜三嵗豕豭壯豕也¶
䝐豶也上谷名豬曰豛豷豕息也豢以穀圏養豕也(説/文)¶
大豕為䝈五尺(尸/子)¶
寢檜豕所寢檜郭云檜郭所卧蓐方言云其檻及蓐曰¶
檜舍人曰豕所寢草名為檜某氏曰臨淮人謂野豬所¶
寢為檜李巡曰豬卧處名檜檜是所居之處(爾雅/䟽)¶
四月生斗星時散精為彘四月生應天理(春秋説/題辭)六九¶
<pb:KR3k0049_WYG_054-57b>¶
五十四四主時時主豕故豕四月而生(淮南/子)¶
人立而蹄齊無知殺其君十二月齊侯游于姑棼遂田¶
于且丘見大豕從者曰公子彭生也公恕曰彭生敢見¶
射之豕人立而啼公懼墜于車傷足䘮屨遇賊于門遂¶
殺之而立無知(左莊/八)¶
封豕昔有仍氏生女曰𤣥妻樂正后䕫取之生伯封實¶
有豕心貪婪無厭忿類無期謂之封豕(昭二/十八)¶
婁猪衞靈公為夫人南子召宋朝㑹于洮太子蒯瞶獻¶
<pb:KR3k0049_WYG_054-58a>¶
孟于齊過宋野野人歌之曰既定爾婁猪盍歸吾艾假¶
太子羞之(定四/十)¶
烹豚孔子窮陳蔡之間藜蒸不糂子路烹豚孔子不問¶
肉所由來即食之(墨/子)¶
佩猳子路所鄙好勇力冠雄鷄佩假豚凌暴孔子孔子¶
設禮稍誘子路子路後儒服委質因門人請為弟子(史/)¶
牢筴祝宗人𤣥端以臨牢筴説彘曰汝奚惡死吾將三¶
月㹖汝十日戒三日齊藉白茅加汝肩尻乎彫爼之上¶
<pb:KR3k0049_WYG_054-58b>¶
則汝為之乎為彘謀曰不食食以糠糟而錯之牢筴之¶
中(莊/子)¶
弗䫫子車氏之豭其色粹而黒一産三豚其二如之其¶
一則駁而白惡其弗類于已也囓而殺之其同於巳也¶
字之惟恐傷也(子華/子)¶
視性韓昭釐侯見所以祠廟之牲其豕小昭釐侯令官¶
更之官以是豕來也昭釐侯曰是非嚮者之豕邪官無¶
以對命吏罪之從者曰君王何以知之君曰吾以其耳¶
<pb:KR3k0049_WYG_054-59a>¶
也申不害聞之曰何以知其聾以其耳之聦也何以知¶
其育以其目之視也何以知其聾以其耳之聦也何以¶
知其肓以其目之明也何以知其狂以其言之當也¶
魯津伯朔人獻燕昭王以大豕曰養奚若使曰豕也非¶
大圊不居非人便不珍今年百二十矣人謂豕仙王乃¶
命豕宰養之十五年大如沙獖足如不勝其體王異之¶
命衡官橋而量之折橋豕不量又命水官舟而量之其¶
重千鈞其巨無用燕相謂王曰奚不享之王乃命宰夫¶
<pb:KR3k0049_WYG_054-59b>¶
膳之豕既死乃見夢於燕相曰造化勞我以豕形食我¶
以人穢吾患其生久矣仗君之靈得化吾生始得為魯¶
津之伯而浮舟者食我以粳糧欣君之惠將報子焉後¶
燕相游于魯津而赤龜銜夜光而獻(符/子)一云奉璧¶
相彘留長儒以相彘立名(史/記)¶
養猪商丘子有養猪法卜式有養羊法(博物/志)¶
牧豕公孫𢎞菑川人少時為獄吏有罪家貧牧豕海上¶
四十餘乃學春秋雜記(漢/書)¶
<pb:KR3k0049_WYG_054-60a>¶
銜鬴昭帝時燕王宫永巷中豕出圂壊都竈銜其鬴六¶
七枚置殿前(漢五/行志)¶
遼東豕朱浮為幽州牧與彭寵書曰伯通自伐以為功¶
髙天下往時遼東有豕生子白頭異而獻之行至河東¶
見羣豕皆白懐慙而還若以子之功論於朝廷則為遼¶
東豕也¶
賤事呉祐字季英年二十䘮父獨居家無儋石而不受¶
贍遺常牧豕於長垣澤中行吟經書遇父故人謂曰卿¶
<pb:KR3k0049_WYG_054-60b>¶
二千石子而自業賊事縱子無耻奈先君何祐辭謝而¶
已守志如初(後/𫝊)¶
售猪過真公沙穆嘗養猪有病使人賣之於市語之言¶
如售當告買者言病賤取其直不可言無病欺人取貴¶
價也賣猪者到市即售亦不言病其直過價穆怪之問¶
其故齎半直以還買猪者買者辭不取穆棄錢而去(謝/書)¶
養猪嚄嚄五門子孫凡民之伍(決/録)馬氏兄弟五人共作¶
五門客舍養猪賣豚故民謂之曰𫟍中三公鉅下二卿¶
<pb:KR3k0049_WYG_054-61a>¶
五門嚄嚄但聞豚聲(注/)¶
驅豕入孫期濟隂人少為諸生家貧事母至孝牧豕於¶
大澤中以奉養焉逺人往從其學者皆執經壟畔以追¶
之里落化其人讓黄巾賊起過其里陌相約不犯孫先¶
生舍辟舉方正遣吏齎羊酒請期期驅豕入草不顧司¶
徒黄琬特辟不就終於家(皇甫/)¶
徽猪司馬徽字徳操時人呼為水鏡嘗有人妄認徽猪¶
徽便推猪以與之後數日亡猪者得其猪既以猪還徽¶
<pb:KR3k0049_WYG_054-61b>¶
乃叩頭自責徽又厚謝(董正/别𫝊)¶
人語莎車王殺于闐王于闐大都末出城見野豕欲摶¶
之乃人語曰無殺我我為汝殺莎車將軍都末異之即¶
與兄弟共殺莎車王(張璠/漢記)¶
蒸豕尤美王濟性豪侈帝幸其家供饌甚豐蒸豚尤美¶
上問其故對曰以人乳蒸之上色不平食未畢而去(晉/書)¶
犬豕交劉聦末年犬與豕交有豕著進賢冠升聦坐犬¶
冠武冠帶綬與豕并升俄而鬭死殿上宿衞莫有見其¶
<pb:KR3k0049_WYG_054-62a>¶
入者(晉五/行志)¶
接飲阮咸至宗人間共集不用杯觴斟酌以大瓮盛酒¶
圓坐相向大酌更飲時有羣豕來飲其酒咸直接去其¶
上便共飲之(晉/書)¶
進㹠郭子曰劉道真少時嘗漁釣草澤善歌嘯有一老¶
嫗識其非常人乃殺㹠以進道真食盡嫗又進一㹠又¶
食半餘半還之後道真為吏部郎嫗兒為小令史道真¶
乃超用之兒不知所由問母而後知之於是齎牛酒以¶
<pb:KR3k0049_WYG_054-62b>¶
詣道真笑曰去去無復相報¶
繫金鈴呉中有一士大夫於都假還至曲阿塘上見一¶
女子甚美留其宿士解臂上金鈴繫女臂令暮更來女¶
遂不至使人求都無此色過猪圈見一母猪臂上繫金¶
鈴(志/怪)¶
為妖李汾撫琴于四明山月夜有女子至端正無比惟¶
覺口帶髙緇黒色留宿極歡汾偷女子青氊履子一隻¶
女泣求不與及明見鮮血滿地驗履乃猪蹄殻也汾惶¶
<pb:KR3k0049_WYG_054-63a>¶
駭尋血至山前張氏溷中見一牝豕後足已刓一殻豕¶
視汾瞋目咆哮如有怒色汾以事白張叟叟即殺之汾¶
即棄山院别遊他邑(搜神/記)誌怪録尹縱之事同¶
猪王廢帝狂悖無道囚諸父殿中以明帝肥壯用竹籠¶
盛而稱之號為猪王嘗以木槽盛飯内諸雜食攪令和¶
合掘地為坑穽實之以泥水倮明帝内坑中和槽食置¶
前令太宗以口就槽中食用之為歡笑時廷尉劉矇妾¶
孕臨月迎入後宫冀其生男欲立為太子太宗嘗忤㫖¶
<pb:KR3k0049_WYG_054-63b>¶
帝怒乃倮之縳其手脚以杖貫手脚内使人縳付太官¶
曰即日屠猪休仁笑謂帝曰猪今日未應死帝問其故¶
休仁曰待皇太子生殺猪取其肝肺帝意乃解曰且付¶
廷尉一宿出之(宋書休/仁𫝊)¶
乞命有劉胡者兄弟四人以屠為業永安年中胡殺猪¶
猪忽唱乞命聲及四憐憐人謂胡兄弟相歐鬭而來觀¶
之乃猪也即舍宅為歸覺寺合家人入道焉(伽藍/記)¶
相乳陸逞為京兆尹都界有豕生數子經旬而死其家¶
<pb:KR3k0049_WYG_054-64a>¶
又有獖遂乳養之諸豚賴之以活時論以逞仁政所致¶
(後周/書)¶
豕語開皇末渭南有人寄宿他舍夜中聞二豕對語其¶
一曰嵗將盡阿耶明日殺我供嵗何處避之一答曰可¶
向水北姊家因相隨而去天將曉主人覔豕不得意是¶
宿客而詰之宿客言狀主人如其言而得豕(隋五/行志)¶
化為異猪安禄山嘗夜宴醉卧化為異猪而龍首左右¶
遽言之𤣥宗曰猪龍也無能為者(禄山/事跡)¶
<pb:KR3k0049_WYG_054-64b>¶
㹠主饒陽李瞿曇勲官番滿選夜夢一母猪極大李僊¶
藥占之曰母猪㹠主也君必得㹠主數日¶
烏金洪州有人畜猪以致富因號猪為烏金¶
烏將軍郭元振開元中下第自晉之汾夜行失道有宅¶
門宇甚峻堂上燈燭而悄無人俄聞女子哭聲公曰人¶
耶鬼耶曰妾鄉有烏將軍能禍福人毎嵗鄉人擇美女¶
嫁焉父利鄉人之金潜以應選醉妾此室而去將軍二¶
更當來公大憤曰吾力救不得當殺身以狥女未久車¶
<pb:KR3k0049_WYG_054-65a>¶
馬駢闐紫衣吏入復走曰相公在此既而將軍入公出¶
揖曰聞今夕嘉禮願為小相將軍喜而延坐公取佩刀¶
斫其腕而斷之將軍失驚而走天明視其手乃猪蹄也¶
俄聞哭聲漸近乃父母舁襯而來將收其屍公具告焉¶
乃令鄉人執弓矢尋血而行入大冡中見大猪無前蹄¶
走出而斃公納其女為側室¶
識豕語咸通初有渤海僧隆多羅者寓于西明精舍能¶
通鳥獸之言一日秋暑方炎與朝客數人將納凉于城¶
<pb:KR3k0049_WYG_054-65b>¶
西别墅路逢牝豕引諸豚而行咯咯有聲一朝士戯云¶
此猪有語否僧曰巨彘顧諸雛云行行向前樹隂下吃¶
妳料其不逺當遇官槐而止且飼羣子矣傎之果然(闗/史)¶
勃賀僧辨聦遊五臺將還京師有老僧託書書其上題¶
云東京城北尋勃賀分付僧竊啟封眎之云度衆生畢¶
早來茍更强住切恐造業復封之至京尋訪不見其人¶
一日於五丈河側見一小兒逐一大猪名勃賀屠者趙¶
氏猪能令羣猪不亂逸愛食薄苛故以名僧試呼其名¶
<pb:KR3k0049_WYG_054-66a>¶
以書投之猪遽食其書人立而化僧徑之五臺訪其老¶
僧亦化去矣(洞㣲/志)¶
隨聲遂狶今觀宰司之取士也有似于司原之佃也昔¶
有司原氏者燎獵中野鹿斯東奔司原縱譟之西方之¶
衆有逐狶者聞司原之譟也競舉音而和之司原聞音¶
之衆則反輟已之逐而往伏焉遇夫俗惡之狶司原喜¶
而自以為獲白瑞珍禽也盡芻豢單囷倉以養之豕俛¶
仰嚘咿為作容聲司原愈益珍之居無何烈風興而澤¶
<pb:KR3k0049_WYG_054-66b>¶
雨作灌巨豕而惡塗渝遂駭懼真聲出乃知是家之艾¶
猳耳此隨聲逐響之過也(潜夫/論)¶
甂甌食狗彘不澤甂甌而食偷肥其體而顧近其死鳯¶
凰髙翔千仞之上故莫之能致(淮南/説林)¶
石猪啨蛉縣有石猪圻長谷中有石猪子母數千頭長¶
老𫝊言夷昔牧此一朝化為石迄今夷人不敢往牧¶
鄭頡豕北狄渤海俗所貴者曰鄚頡之豕¶
豢豕豢豕者翁為調糠而媪為擇之蝨豈愛豕哉利其¶
<pb:KR3k0049_WYG_054-67a>¶
肉也¶
　　猫¶
䝉貴猫目晴旦暮圓及午竪歛如綖其鼻端常冷唯夏¶
至一日暖其毛不容蚤虱黒者闇中逆循其毛即若火¶
星俗言猫洗面過耳則客至楚州射陽出猫有褐花者¶
靈武有經叱撥猫青騘色者猫一名蒙貴一名烏圓平¶
陵城古譚國也城中有一猫常帶金鏁有錢飛若蛺蝶¶
士人往往見之(酉/陽)¶
<pb:KR3k0049_WYG_054-67b>¶
猫鬼獨狐陁性好左道其外祖母髙氏先事猫鬼轉入¶
陁家毎一子日夜祠之猶鬼所殺人取其財物置於所¶
事猫鬼家鬼若降人則面正青若被牽曳陁後敗免死¶
(北/史)隋大業之季猫鬼事起家養老猫為厭魅頗有神靈¶
&KR0589;相誣告京都都縣被誅戮者數千餘家蜀王秀皆坐¶
之隋室既亡其事亦寢(僉/載)¶
死願作髙宗廢王后及蕭良娣蕭罵曰阿武狐媚飜覆¶
至死百十願生得一日為猫阿武為鼠吾扼其喉以報¶
<pb:KR3k0049_WYG_054-68a>¶
今日即足矣武后聞之不説約六宫不許畜猫(舊/書)¶
李猫李義甫柔而害物時謂之李猫(舊唐新唐/作人猫)李徳柔¶
任大理少卿持法甚峻忌刻便佞時號李猫兒本無學¶
術詐稱博聞毎呼馬為韓盧樂工為伶倫謟佞為謇諤¶
以此貽譏於世(南唐/近事)¶
摶食鸚鵡武則天習猫使與鸚鵡共處出示百官𫝊觀¶
未遍猫飢摶鸚鵡食之太后甚慙¶
猫犬互乳河東孝子王燧家猫犬互乳其子州縣上言¶
<pb:KR3k0049_WYG_054-68b>¶
遂蒙旌表乃是猫犬同時産子取猫兒置犬窠中取犬¶
子置猫窩内飯慣其乳遂以為常殆不可以異論也(僉/載)¶
夢伏堂限薛季昶為荆州長史夢猫兒伏卧于堂限上¶
頭向外以問占者張猷猷曰猫兒者爪牙伏門限者閫¶
外之事君必知軍馬之要未旬月除桂州都督嶺南招¶
討使¶
失猫唐裴寛子諝素好談諧為河南尹有婦人投狀争¶
猫兒狀云若是兒猫即是兒猫若不是兒猫即不是兒¶
<pb:KR3k0049_WYG_054-69a>¶
猫諝大笑判狀云猫兒不識主傍我搦老鼠兩家不須¶
争將來與裴諝遂納其猫兒争者皆哂之(開元傳/信記)¶
同乳朱泚上言隴州將趙貴家猫鼠同乳不相為害詔¶
遣中使示於朝常衮率百僚慶賀崔祐甫獨否中官詰¶
其故答曰此物之失常也上奏言禮云迎猫為其食田¶
鼠也今對鼠不食無乃失于性乎且猫受人養育職既¶
不修亦何異于法吏不勤觸耶疆吏不勤捍敵以茲稱¶
慶臣所未詳代宗深嘉之(舊/唐)¶
<pb:KR3k0049_WYG_054-69b>¶
相乳司徒馬燧家猫有生子同日者其一母死焉有二¶
子其一方乳其子銜而乳之若其(韓/文)¶
猫精連山張大夫摶好養猫衆色備有皆自製佳名毎¶
視事退至中門數十頭曳尾延頸盤接入以緑紗為幃¶
聚其内以為戲或謂摶是猫精(南部/新書)¶
人言左軍容使嚴遵美閹官中仁人也嘗一日發狂手¶
足舞蹈傍有一猫一犬猫忽謂犬曰軍容改常也顛發¶
也犬曰莫管他從他俄而舞定自驚自笑且異猫犬之¶
<pb:KR3k0049_WYG_054-70a>¶
言遇昭宗播廷乃求致仕(北夢/瑣言)¶
苗介立成自虚雪夜于東陽驛寺中遇苗介立吟詩曰¶
為慙食肉主恩深日晏蟠蜿卧錦衾且學志人知白黒¶
那將好爵動吾心次日視之乃一大駁猫兒也(傳/竒)¶
白老建州刺吏月下見七八白衣人長不盈尺男女雜¶
坐而飲一人曰今日甚樂然白老將至奈何因哭入溝¶
中數月後罷官新政家有猫名白老於堂西得白鼠七¶
八枚食之(稽神/録)¶
<pb:KR3k0049_WYG_054-70b>¶
善記猫事江南二徐大儒也後主岐王六嵗時戲佛像¶
前有大琉璃瓶為猫所觸仆然墮地因驚得疾薨詔鍇¶
為墓誌鍇謂鉉曰此文章雖不引猫兒事此故實兄頗¶
記不鉉為䟽二十事鍇曰適已憶七十餘事鉉曰楚金¶
大能記明旦又云夜來復得數事兄撫掌而已(邵思/野説)¶
兆祥鄱陽龔冕仲自言其祖紀與族人同應進士舉其¶
家衆妖競作乃召女巫徐姥者使治之時尚寒有一猫¶
正卧爐側家人指謂姥曰吾家百物皆為異不為異者¶
<pb:KR3k0049_WYG_054-71a>¶
獨此猫耳於是猫亦人立拱手而言曰不敢姥大駭馳¶
去後數日㨗音至二子皆髙第矣知妖異未必盡為禍¶
也(續墨客/揮談)¶
負債為猫和州烏江縣升中寺僧有負主僧今久而不¶
償病且革誓為畜産以報既卒主僧晝寢夢病僧披衣¶
槃跚入床下覺而異之須㬰猫生一子稍長極馴擾其¶
重七八斤毎客至則歡迎走報見非其人者輒謹隨入¶
有知呼其名必前怒噬至主僧呼則昻首號呌若求隠¶
<pb:KR3k0049_WYG_054-71b>¶
其事者(泊宅/編)¶
章惇為猫宋有盧仙姑者指猫而問蔡京曰識之否此¶
章惇也其意葢以諷京¶
仙哥河南永寧天壇山中岩有仙猫洞世𫝊燕真人丹¶
成鷄犬俱昇仙猫獨不去人嘗見之就洞呼仙哥則聞¶
有應者(山川/紀異)¶
澡洗世俗稱六月六日猫犬澡洗之候¶
　　鼠¶
<pb:KR3k0049_WYG_054-72a>¶
應星玉衡星散而為鼠(運斗/樞)¶
仲能玉䇿記稱鼠夀三百嵗滿一百嵗者則色白善憑¶
人而卜名曰仲能知一年中吉凶及千里外事也(抱朴/子)¶
毁郊牛鼷鼠食郊牛角改卜牛鼷鼠又食其角乃免牛¶
(左/)蚤風雖細困於安寢鼷鼠雖微猶毁郊牛(魏文與/王朗書)鼷¶
鼠丼口鼠也食牛嚙盡而牛不覺¶
畏人齊侯將為臧紇田臧孫聞之見齊侯與之言伐晉¶
對曰多則多矣抑君似鼠夫鼠晝伏夜動不穴於寢廟¶
<pb:KR3k0049_WYG_054-72b>¶
畏人故也今君聞晉之亂而後作焉寧將事之非鼠如¶
何乃弗與田(襄二/十三)¶
社鼠桓公問管仲曰治國奚患對曰最苦社鼠矣公曰¶
何患社鼠哉對曰君亦見夫社木者乎樹木而塗之鼠¶
穿其間掘穴託其中燻之則恐焚木灌之則恐塗陁此¶
社鼠之所以不得也今人君之左右出則為勢重而收¶
利於民入則比周而蔽惡於君不誅則亂法誅之則君¶
不安據而有之此亦國之社鼠也(韓子外儲説苑/同晏了作景公)社鼷¶
<pb:KR3k0049_WYG_054-73a>¶
不灌屋鼠不薫何則所託者然也(漢中山/王𫝊)馬成人之巨¶
蠧久依成社不畏熏燒(虞延/𫝊)¶
鼠璞鄭人謂玉未理者為璞周人謂鼠未腊者為璞周¶
人乃懐璞問鄭賈曰欲買璞乎賈曰欲因出其璞視之¶
乃鼠也因謝不取(尹文/子)馬屎為靈薪老鼠為玉璞(上清/經)¶
厠鼠李斯年少時為郡小吏見吏舍厠中鼠食不潔近¶
人犬數驚恐之斯入倉觀倉中鼠食積粟居大廡之下¶
不見人犬之憂於是李斯乃嘆曰人之賢不肖譬如鼠¶
<pb:KR3k0049_WYG_054-73b>¶
矣在所自鼠耳(史/記)¶
首鼠田蚡怒謂韓安國曰與長孺共一秃翁何為首鼠¶
兩端注首鼠一前一却也(漢灌/夫𫝊)¶
掠鼠張湯其父為長安丞出湯為兒守舍還鼠盜肉父¶
怒笞湯湯掘熏得鼠及餘肉劾鼠掠治𫝊爰書訊鞠論¶
報并取鼠與肉具獄磔堂下父見之視文辭如老獄吏¶
大驚遂使書獄(本/𫝊)¶
鼠舞宫門漢昭帝元鳯元年九月燕有黄鼠銜其尾舞¶
<pb:KR3k0049_WYG_054-74a>¶
王宫端門中王往視之鼠舞如故王使吏以酒脯祠鼠¶
舞不休一日一夜死時燕剌王旦謀反將死之象也其¶
月發覺伏辜京房易𫝊曰誅不原情厥妖鼠舞門¶
不容左馮翊韓延夀有罪下獄楊惲上書訟延夀郎中¶
丘常謂惲曰聞君侯訟韓馮翊當得活惲曰事何容易¶
硜硜者未必全也我不能自保真人所謂鼠不容穴坐¶
銜窶藪也(漢/書)¶
鉅鼠翟方進傳王莽詔誣劉信云父東平王王雲不孝¶
<pb:KR3k0049_WYG_054-74b>¶
不謹親毒殺其父思王名曰鉅鼠(前/書)¶
鼮鼠竇攸治爾雅舉孝亷為郎世祖與百僚大㑹靈臺¶
得鼠如豹文熒熒光澤世祖異之以問羣臣莫能知者¶
攸對曰鼮鼠也詔問何以知之攸曰見爾雅詔案視書¶
如攸言賜帛百匹詔諸侯子弟從攸受爾雅(竇氏/家𫝊)終軍¶
事同見爾雅註何承天纂文¶
唐鼠唐鼠形如鼠稍長青黒色腹邊有餘物如腸時亦¶
汚浴名易腸鼠昔仙人唐昉㧞宅升天鷄犬皆去惟鼠¶
<pb:KR3k0049_WYG_054-75a>¶
墜下不死而腸出數寸三年易之俗呼為唐鼠(録異/記)唐¶
房升仙鷄狗並去惟以鼠惡不將去鼠悔一月三出腸¶
也(博物/志)鼠乃感激以月晦日吐腸胃更生(水經/注)¶
鼠嚙馬鞍公子蒼舒早惠時軍國多事用刑嚴重太祖¶
馬鞍在庫為鼠所囓庫吏懼罪必死議欲面縳首罪猶¶
慮不免冲謂曰待三日中然後自首冲於是以刀穿單¶
衣如鼠囓者繆為失意貎有愁色太祖問之冲對曰世¶
俗以為鼠嚙衣者其主不吉今衣見囓是以憂戚太祖¶
<pb:KR3k0049_WYG_054-75b>¶
曰此妄言耳無所苦也俄而庫吏以囓鞍聞太祖笑曰¶
兒衣在側尚囓况馬鞍懸柱乎一無所問(魏/志)¶
逐鼠丸王肅以銅為逐鼠丸晝夜自轉(酉/陽)¶
人言魏齊王正始中中山王周南為襄邑長有鼠從穴¶
出語曰王周南爾以某日死周南不應鼠還穴後至期¶
更冠幘皂衣出語曰周南汝日中當死又不應鼠復入¶
穴斯須更出語如前日適欲中鼠入須㬰復出出復入¶
轉更數語如前日適中鼠曰周南汝不應我復何道言¶
<pb:KR3k0049_WYG_054-76a>¶
絶顛蹙而死即失衣冠取視具如常鼠(幽明録及宋五/行志列異𫝊)¶
死王樂生鼠陳安世年十三初為管叔本客得道叔本¶
年七十猶拜安曰得道者當師吾不羞弟子之禮矣死¶
王樂生鼠雖為帝王死不及生鼠(抱朴/子)¶
愛鼠行跡晉簡文為撫軍時床上塵不聴拂見鼠行跡¶
視以為佳有參軍見鼠白日行以手板㧗殺之撫軍不¶
悦門下起彈教曰鼠被害尚不能忘懐今復以鼠損人¶
無乃不可乎(世/説)¶
<pb:KR3k0049_WYG_054-76b>¶
鼠市大興中衡陽區純作鼠市四方丈餘開四門門有¶
一木人縱四五鼠於中欲出門木人輒以椎椎之(晉陽/秋)¶
射鼠宋南譙玉劉義宣鎮荆州府吏蔡鐵善卜宣射得¶
一白鼠置函中乃召鐡使卜之鉄兆成笑曰兊色之鼠¶
背明户彎弧射之絶左股鼠孕三雄而兩䧳若不見信¶
剖腹而立知公乃使剖鼠腹皆如鐡言即賜錢一萬(&KR0274;/異)¶
(記/)唐袁天綱子客師髙宗置一鼠於匳令術家射之皆¶
曰鼠客師曰雖實鼠然入則一出則四發之鼠生三子¶
<pb:KR3k0049_WYG_054-77a>¶
(史/)¶
捧朱景平中東陽大水永康蔡嘉夫避住住南壟夜有¶
大鼠浮水而來伏喜夫奴床角奴愍而不犯毎食以餘¶
飰與之水勢既退喜夫得返故居鼠以前脚捧青囊褁¶
三斤許珠著奴床前啾啾狀如欲語從此去來不絶(異/𫟍)¶
養鼠呼名齊永明中㑹稽鍾山有人姓蔡不知名山中¶
養鼠數十頭呼來即來遣去便去語狂易時謂之謫仙¶
(南齊髙逸/杜京産𫝊)¶
<pb:KR3k0049_WYG_054-77b>¶
捕鼠齊欝林王夜中與宦者共刺鼠至曉毎夜輒得十¶
藍(金樓/子)東昏侯在東宫嘗夜捕鼠達且以為笑樂(南史/纪)¶
囓靴北齊平原太守蘭陵蕭悉達服帶為鼠嚙楊遵彦¶
以俗事戲之曰當遷官未㡬除家令尋失官鼠後嚙其¶
靴遵彦曰當復得官悉逹曰鼠便為吏部尚書何闗人¶
事(談/藪)¶
噬衣李曉字仁畧魏太尉䖍子學涉有里理釋褐員外¶
侍郎爾朱榮之害朝士將行曉衣冠為鼠所噬遂不成¶
<pb:KR3k0049_WYG_054-78a>¶
行得免河套之難(北齊二/十一)¶
失窟蘇徴仕汜水縣令舉止輕薄郎中張元一目為失¶
窟鼠(僉/載)¶
小人天寳末御史中丞畢杭為魏州刺史䧟於禄山賊¶
中尋欲謀歸順而未發數日於庭中忽見小人長五六¶
寸數百枚遊戲自若家人擊殺明日羣小人皆白服而¶
哭載死者以䘮車凶器一如士人送䘮之備仍於庭中¶
作塜塟畢遂入南牆穴中甚驚異之發其冡得一死鼠¶
<pb:KR3k0049_WYG_054-78b>¶
乃作熱湯沃中久而掘之得死鼠數百枚後十餘日杭¶
以事不尅一門遇害(廣異/記)¶
西閣舍人李知微夜遊文成宫下初月微明見數十小¶
人皆長數寸聚立古槐下有一紫衣者擁侍十餘軰悉¶
稍長有一人白長者曰某當為西閣舍人一人曰某當¶
為殿前録事一人曰某當為司文府史一人曰某當為¶
南宫書佐一人曰某當為馳道都尉一人曰某當為司¶
城主簿一人曰某當為遊佃使者一人曰某當為東垣¶
<pb:KR3k0049_WYG_054-79a>¶
執㦸言訖相引入穴而去明日掘視之乃鼠也(河東/記)¶
報㤙寳應中有李氏家于洛陽不畜狸者三世忽一日¶
李氏大集親友㑹食私堂既坐而門外有數百鼠俱人¶
立以前足相鼓如甚喜狀家僮驚異言於李氏李氏親¶
友乃空其堂而縱觀人去且盡堂忽摧圯其家無一傷¶
者悲夫鼠固㣲物也尚能識恩而知報况人乎(宣室/志)¶
擁杖而號路敬淳為遂安令先是令多死敬潜欲辭妻¶
曰君不死獄而得全非生死有命邪從之到官有梟嘯¶
<pb:KR3k0049_WYG_054-79b>¶
其屏鼠數十走于前左右驅之擁杖而號敬潜不為懼¶
久之遷衞令(新/唐)¶
白鼠入營王孝傑為清邊道緫管初進軍平州白鼠晝¶
入營頓伏皆謂鼠精胡象也白質歸命天亡之兆及戰¶
乃孝傑覆焉¶
為妖王縉大厯中嘗將入朝其前榻囊中忽有一鼠長¶
尺餘躍出公大懼顧謂其子曰我以不才謬居卿相無¶
徳而貴嘗懼有意外之咎今者妖異如是豈非禍之將¶
<pb:KR3k0049_WYG_054-80a>¶
至耶後數日果得罪貶縉雲守(宣室/志)¶
拱立許昌郗尚書士美元和末為鄂州觀察一日晨興¶
出視事束帶已畢左手引鞾未及陷足忽有一巨鼠過¶
庭北面拱立而舞八座大怒驚叱之畧無懼意自擲鞾¶
以擊鼠則奔逸有毒虺墜于鞾中向無鼠妖則以致臃¶
指潰足之患(闕/史)¶
銜卷進士李昭嘏舉十上不第時登科年已有主司並¶
無薦託之地主司盡寢忽窺見一軸文卷在枕前看其¶
<pb:KR3k0049_WYG_054-80b>¶
題處乃昭嘏之卷令遷於架上復寢暗視有一大鼠取¶
其卷銜其軸復還枕前再三如此昭嘏來春第後主司¶
問其故乃三世不養猫皆云鼠報(聞竒録/玉泉子)¶
符斷僖宗末廣陵丐者杜可均嘗大雪訪街西酒家姓¶
樂者求飲見主事者白人以衣換酒收藏不謹鼠囓其¶
衣杜即令治浄室曰項年記一符能却鼠試書之既有¶
驗可盡此室永無鼠矣生得符焚之鼠遂絶(桂苑/叢談)¶
掘鼠得粟天復中隴右大飢其年秋稼甚豐將穫之間¶
<pb:KR3k0049_WYG_054-81a>¶
大半無穗有人就田畔斸鼠穴求之所獲甚多於是家¶
家窮穴有獲五七斛者相傳謂之刼鼠倉飢民皆出求¶
食濟活甚衆¶
燒尾竇蟠久不第晩娶宇文翊女遂登科時杜尚宅遺¶
火云因鼠尾踐火而作韋説因謂璠曰魚將化龍雷為¶
燒尾近日鼠亦有燒尾者璠大慙(𤨏/言)¶
進士吕口虞部郎中周仁愿監永豐倉有通謁云江州¶
進士禇昌及見之如十嵗小兒出一啟為䞇曰幽室微¶
<pb:KR3k0049_WYG_054-81b>¶
光寒泉涸滴莊周之室已空孔氏之車何適愿曰孔緒¶
之車何故事也其人曰楊三楊三汝楊邁之孫楊中之¶
子孔緒之事何必問也愿怒欲擊之其人溘然仆地惟¶
露幞頭巾子愿遽逐之化為犬鼠走入倉下¶
金玉精陳太者家貧好施嘗夜見一白鼠雪色縁其樹¶
或上或下久之揮而不去陳言於其妻子曰衆言有白鼠¶
處即有藏遂掘之果獲白金五十錠(葆光/録)白鼠身毛皎¶
白耳足紅色眼&KR0008;赤者此乃金玉之精伺其所出掘之¶
<pb:KR3k0049_WYG_054-82a>¶
當獲金玉云鼠五百嵗即白耳足不紅者乃常鼠也(録/異)¶
(記/)¶
入牛角南漢劉玢初名洪度龑子龑病卧寢中召右僕¶
射王翻與語呼洪度小字曰夀命雖長然皆不足任吾¶
事惟洪昌類我吾欲立之奈何吾子孫不肖後世如鼠¶
入牛角勢當漸小爾因泣下㱆欷(五代/史)¶
鼠膽鼠膽在頭活取則有(雜/俎)¶
食巴菽&KR0146;鼠地中行鼠百勞所化亦作蚡鼠(字/)¶
<pb:KR3k0049_WYG_054-82b>¶
食巴菽人食礜石而死蠶食而不飢魚食巴菽而死鼠¶
食之而肥(淮南/説林)¶
庚申甲子夜鼠伏庚申夜蝙䗜伏(瑣碎/録)¶
拱鼠聖人師&KR0597;立君臣師蜘蛛立綱罟師拱鼠制禮師¶
戰蟻置兵(文/子)拱鼠形如常鼠行田野中見人即拱手而¶
立人近欲捕之即跳躍而走去秦川有之(録異/記)詩相鼠¶
有體人而無禮陸璣云河東有大鼠能人立交前兩脚¶
於頭上跳舞善鳴韓退之城南聨句云禮鼠拱而立¶
<pb:KR3k0049_WYG_054-83a>¶
　孫奱云相地名按地志相州與河東相隣則知相州¶
　有此鼠詩人葢取譬焉若如毛氏以相為視則視物¶
　之有體與皮者皆可以喻禮何以取鼠¶
紅飛鼠紅飛鼠多出交趾及廣管瀧州背腹有深毛茸¶
茸然唯肉翼淺黒色多雙伏紅蕉花間採捕者若獲一¶
則其一不去南中婦人皆買而帶之以為媚樂(嶺表/録異)¶
鼹鼠鼹鼠首尾如鼠色青黒短足百指形大重千餘斤¶
出零陵郡界不知所來民有災及為惡者鼠輒入其田¶
<pb:KR3k0049_WYG_054-83b>¶
中振落毛衣皆成小鼠食其苗稼而去或捕得鼹鼠者¶
治其皮食為帶頗能&KR2531;篘為其三毛出於一孔與常皮¶
有異人多寳之(録異/記)¶
家鹿嶺南人食鼠謂之家鹿(倦遊/録)¶
蜜鹿嶺南僚氏如為蜜唧即鼠胎未瞬通身赤蠕者飼¶
之以蜜釘之筵上囁囁而行以筯夾取咬之唧唧作聲¶
故曰蜜唧(僉/載)廣南府儂人飲食無美味嘗醢鼷鼠捕飛¶
蟲噉之(雲南/志)¶
<pb:KR3k0049_WYG_054-84a>¶
竹鼠竹鼠如小狗大食竹根出封溪縣(交州/記)竹&KR2411;者食¶
竹之鼠也生於深山溪谷竹林之中無人之境非竹不¶
食巨如野狸其肉肥脆山民重之¶
鼠王國西域有鼠王國鼠大如狗著金環(枷/)中者如兔¶
小者如常鼠頭悉白商佑有經過其國不先祈祀者則¶
齧人衣裳得沙問呪願便獲無他釋道安昔西方親見¶
如此俗諺云鼠得死人目精則為王(異𫟍西域/諸國志)¶
鼠王鼠母舊説鼠王其溺精一滴成一鼠一説鼠母頭¶
<pb:KR3k0049_WYG_054-84b>¶
脚似鼠尾蒼口鋭大如水牛性畏狗溺一滴成一鼠時¶
有鼠災多起於鼠母鼠母所至處動成萬鼠其肉極美¶
(酉陽/雜俎)¶
辟毒鼠大秦國出辟毒鼠¶
褥特鼠𦋺賓國武徳十六年獻褥特鼠喙大而尾赤能¶
食虵有被虵螫者鼠輒臭而尿之其瘡即愈(舊/唐)¶
獻金錢釋善無畏至烏萇國有白鼠馴遶日獻金錢(宋/髙)¶
(僧/𫝊)¶
<pb:KR3k0049_WYG_054-85a>¶
毗狸契丹國産大鼠曰毗狸形類大鼠而足短極肥其¶
國以為殊味穴地取之以供國主之膳自公相以下皆¶
不得嘗常以羊乳飼之頃北使嘗獲至京烹以進御本¶
朝使其國者亦皆得食之葢極珍重之也(澠水/燕談)刁約使¶
契丹戲為詩云押燕夷離畢看房賀䟦支餞行三疋裂¶
密賜十毗狸毗狸如鼠而大宂居食果穀味若㹠而脆¶
契丹以為珍膳(續揮/尾)狀如大鼠極肥腯甚畏日為隙光¶
所射輒死(陸氏/舊聞)有比令邦者以其肉一臠置之食物之¶
<pb:KR3k0049_WYG_054-85b>¶
鼎則立糜爛是以愛重(王休使/遼録)遼史國語解云伊勒希巴¶
即參知政事也引刁約詩云¶
松鼠尸子曰松栢之鼠不知堂密之有美樅(説文山如/堂者密)¶
夜猴宣大間産黄鼠土人珍之凡捕之者必畜鬆尾鼠¶
數&KR0215;名夜猴兒能嗅黄鼠穴知其有無有則入嚙其鼻¶
而出¶
白貂耶律徳光脫白貂以衣晉髙祖(五代/史)契丹西北至¶
伊竒哩多黒白黄貂鼠皮北方諸國皆仰足(䧟虜/記)¶
<pb:KR3k0049_WYG_054-86a>¶
　¶
　¶
　¶
　¶
　¶
　¶
　¶
　¶
<pb:KR3k0049_WYG_054-86b>¶
　¶
　¶
　¶
　¶
　¶
　¶
　¶
　天中記卷五十四¶
