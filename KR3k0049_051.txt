# -*- mode: mandoku-view; -*-
#+TITLE: 天中記
#+DATE: 2015-08-24 23:32:42.728872
#+PROPERTY: ID KR3k0049
#+PROPERTY: BASEEDITION WYG    
#+PROPERTY: JUAN 卷五十一
<pb:KR3k0049_WYG_051-1a>¶
欽定四庫全書¶
　天中記卷五十一¶
　　　　　　　　　　　　明　陳耀文　撰¶
　　桂¶
百藥之長桂江南木百藥之長(説/文)¶
招摇桂和之美者招摇之桂(吕/覧)招摇之山其上多桂(山/經)¶
注桂葉似枇杷長二尺餘廣數寸味辛白花叢生山峯¶
冬夏常青間無雜木¶
<pb:KR3k0049_WYG_051-1b>¶
八桂桂林八樹在賁隅東八樹成林言其大也(山/經)羅浮¶
山頂有桂所謂賁隅之桂(羅浮/山記)白石之山望之如雪其¶
上有湖𫝊云金鵝之所集八桂之所植(臨海/記)八桂森挺¶
凌霜(天台/賦)天台山有八桂嶺(地里/記)¶
桂罄一山漢武帝謂東方朔曰孔子顔淵之道徳何勝¶
朔曰顔淵如桂罄一山孔子如春風至則萬物生(翰林/雜事)¶
(杪/)¶
緑桂王母與燕昭王遊於燧林之下説炎帝鑚火之術¶
<pb:KR3k0049_WYG_051-2a>¶
取緑桂之膏燃以照夜忽有飛蛾衘火狀如丹雀來拂¶
於桂膏之上(拾遺/記)¶
紫桂闇河之北有紫桂成林其實如棗羣仙餌焉韓終¶
採藥詩曰闇河之桂實大如棗得而食之後天而老(上/)¶
桂餌魯人有好釣者以桂為餌黄金為鈎(闞/子)¶
桂蠧漢文帝復使陸賈使南越尉佗因使者獻桂蠧一¶
器注應劭曰桂樹中蝎蟲也師古曰此蟲食桂故味辛¶
而漬之以蜜食之也蘇林曰漢舊常以獻陵廟載以赤¶
<pb:KR3k0049_WYG_051-2b>¶
轂小車(南越/傳)藝文御覧作賈𫝊誤¶
青桂武帝使董謁乗琅霞之輦以昇壽靈壇至三更西¶
王母駕𤣥鸞之輿至壇之四面列種軟條青桂風至桂¶
枝自拂階上游塵(洞冥/記)¶
桂柱漢武時昆明池中有凌波殿七間皆以桂為柱風¶
來自香(説/苑)¶
桂臺宣帝元鳳二年於淋池之南起桂臺以望逺氣東¶
引太液之水有一連理桂樹上枝跨於渠水下枝隔岸¶
<pb:KR3k0049_WYG_051-3a>¶
而南生與上枝同一株(拾遺/記)¶
生太山阿客有問陳季方足下家君太丘有何功徳而¶
荷天下重名季方曰吾家君譬如桂樹生太山之阿上¶
有萬仭之高下有不測之深上為甘露所霑下為淵泉¶
所潤當斯之時桂樹焉知太山之高淵泉之深不知有¶
功徳與無也(世/説)¶
桂林一枝郤詵遷雍州刺史武帝於東堂㑹送問詵曰¶
卿自以為何如對曰臣舉賢良對策為天下第一猶桂¶
<pb:KR3k0049_WYG_051-3b>¶
林之一枝崑山之片玉帝笑(晉/書)¶
芳林齊武帝時湘州送桂以植芳林苑中(本/草)¶
寄花顔真卿為湖州刺史與袁高遊杼山陸羽折青桂¶
花見寄顔謝以詩云羣子遊杼山山寒桂花白緑荑含¶
素蕚採摘自逋客忽枉巖中詩芳香潤金石全高南越¶
蠧豈謝東堂策㑹愜名山期從君恣幽覿寳積寺故事¶
也(傳/)¶
紫陽花杭州靈隠山多桂寺僧曰月中桂也至今中秋¶
<pb:KR3k0049_WYG_051-4a>¶
夜徃徃子墜寺僧亦曽拾得招賢寺僧植桂香紫可愛¶
郡守白公號紫陽花(南部/新書)¶
異種李徳裕平泉莊有剡溪之紅桂種山之月桂曲阿¶
之山桂永嘉之紫桂剡中之紅桂桂東陽之壯桂(一品/集)¶
獨秀龍門敬善寺有紅桂樹獨秀伊川嘗於山南諸山¶
訪之莫致陳侍御因訪剡溪樵客偶得數株移植郊園¶
衆芳色沮乃知敬善所有是蜀道異草徒得嘉名(志/)¶
性制南唐後主嘗召徐鍇至清暑閣閣前地徑兩草生¶
<pb:KR3k0049_WYG_051-4b>¶
磚縫中薙去復生鍇曰呂氏春秋云桂枝之下無雜木¶
味辛故也後主令取桂屑數斗勻布縫中經宿草盡死¶
(談/苑)以桂為丁以釘木中其木即死葢其性相制耳(雷公炮/炙論)¶
文桂岱輿山北有玉梁千丈駕𤣥流於上傍有丹桂紫¶
桂白桂皆直上百尋可為舟航謂之文桂之舟(拾遺/記)¶
實如橘太山北有桂樹七十株天神青腰玉女三千人¶
守之其實赤如橘人食之一年仙宮迎之常有九色飛¶
鳳寳光珠雀鳴集於此(天地運/度經)¶
<pb:KR3k0049_WYG_051-5a>¶
香桂林邑城隍塹之外林棘荒蔓榛梗冥鬱滕槃等秀¶
參錯際天其中香桂成林氣清澄烟桂父縣人也棲居¶
此林服桂得道(水/經)¶
天竺天竺桂生西胡國功用似桂不過之(圖/經)¶
蠧桂夫翠飾羽而體分象美牙而身喪蚌懷珠而致剖¶
蘭含香而遭焚膏以明而遂煎桂以蠧而成疾(金樓/子)¶
　　松¶
百木長松柏為百木長也而守宮闕(史/記)¶
<pb:KR3k0049_WYG_051-5b>¶
松肪松脂一名松膏一名松肪松花名松黄(本/草)¶
松脂為茯苓松脂淪入地中千嵗為茯苓茯苓千年化¶
為琥珀一名江珠今太山有茯苓而無琥珀益州永昌¶
出琥珀而無茯苓(博物/志)¶
服松偓佺好食松實能飛行逐走馬以松子遺堯堯不¶
能服松者横也時受服者皆至二三百嵗(上/)¶
梓化周太姒夢周梓化為松(太公/兵法)¶
長松天子升長松之磴(穆天/子傳)荆有長松文梓(尸/予)¶
<pb:KR3k0049_WYG_051-6a>¶
部婁晉侯使張骼輔躒致楚師求御于鄭鄭人卜宛射¶
大吉子太叔戒之曰大國之人不可與也對曰無有衆¶
寡其上一也太叔曰不然部塿無松柏(襄二/十四)¶
草不殖楚郟敖即位王子圍為令尹鄭行人子羽曰是¶
謂不宜必代之昌松柏之下其草不殖(上二/十九)¶
龍松始皇起雲明臺東得葱巒錦柏漂檖龍松寒河星¶
柘岏雲之梓(紀/)¶
五大夫秦始皇上㤗山風雨暴至休於松(史作/樹)下因封¶
<pb:KR3k0049_WYG_051-6b>¶
其樹為五大夫(漢官/儀)始皇二十八年祭封泰山至半忽¶
大風雨雷雹路傍有五松樹䕃翳數畆乃封為五大夫¶
忽聞松上有人言曰無道徳無仁無禮而天下亡命受¶
命何以封左右咸聞始皇不樂乃歸崩于沙丘(獨異/志)¶
仙藥仙之上藥有松柏之膏服之可延年(漢武/内傳)¶
西靡漢宣帝東平王發歸國思京師後薨葬東平冡上¶
松柏皆西靡(冡墓/記)¶
食葉實成帝時獵者于終南山見一人無衣服身皆生¶
<pb:KR3k0049_WYG_051-7a>¶
黒毛跳坑越澗如飛乃密伺其所在合圍取得乃是一¶
婦人問之言是秦之宮人闗東賊至秦王出降驚走入¶
山饑無所食女欲餓死有一老翁教我食松柏葉實初¶
時苦澁後稍便吃遂不復饑冬不寒夏不熱此女是秦¶
人至成帝時三百餘載也(抱/朴)漢末大亂宮人小黄門上¶
墓樹上避兵食松柏實遂不復饑舉體生長毛長尺許¶
亂離既平魏武聞而收養還食穀齒落頭白(異/苑)¶
美松徂徠山多松柏詩所謂徂徠之松也鄒山記云徂¶
<pb:KR3k0049_WYG_051-7b>¶
徠山在平父奉高博三縣界猶有美松亦曰尤徠之山¶
也赤眉渠師樊崇所堡也故崇自號尤徠三老矣(水經/注)¶
勁松世目李元禮謖謖如勁松下風(世/説)¶
夢生腹上初丁固為尚書夢松樹生其腹上謂人曰松¶
字十八公也後十八嵗吾其為公乎卒如夢焉(呉/書)¶
孤松獨立山公曰嵇叔夜之為人也巖巖若孤松之獨¶
立其醉也巍峩若玉山之將崩(晉/書)¶
齋前種松孫興公齋前種一株松恒自手壅治之高世¶
<pb:KR3k0049_WYG_051-8a>¶
逺時亦隣居語孫曰松樹子非不楚楚可憐但永無棟¶
梁用耳孫曰楓栁雖合抱亦何所施(世/説)¶
巨松浮至晉太興二年大雨霖中山常山尤甚滹沱泛¶
溢衝䧟山谷巨松僵㧞浮於滹沱東至浡海原隰之間¶
皆如山積石勒下令曰水出巨材所在山積將皇天欲¶
孤繕修宮宇也咸和六年勒僣位如鄴將營宮殿時大¶
霖雨中山西北暴水漂流巨木百餘萬根集于堂陽勒¶
大説曰諸卿知此不非為災也天意欲吾營鄴都耳(載/記)¶
<pb:KR3k0049_WYG_051-8b>¶
棟梁用庾顗見和嶠嘆曰嶠森森如千丈松雖磥砢多¶
節目施之大厦有棟梁之用(晉/書)有人哭和長與曰峩峩¶
若千丈松崩(世/説)¶
齋前種松張湛好于齋前種松養鴝鵒袁山松出入好¶
令左右作挽歌時人謂張屋下陳屍袁道上行殯¶
百丈松符子輿𤣥子登於大山下臨千仭之淵上䕃百¶
丈之松蕭蕭然神王乎一丘矣(符/子)¶
刺史植松蔣山本少林木東晉令刺史罷還種松百株¶
<pb:KR3k0049_WYG_051-9a>¶
宋時諸州刺史罷職還者載松三百株下至郡守各有¶
差山之最高峯北有五願樹乃柞木也(金陵/地記)¶
愛松風陶𢎞景特愛松風庭院皆植松每聞其響欣然¶
為樂(梁/書)¶
服脂王愛州在鄴學服松脂不得節度腸塞而死為藥¶
所誤者甚多(顔氏/家訓)¶
寒木齊世有辛毗者清幹之士官至行臺尚書嗤鄙文¶
學嘲劉逖云君輩辭藻譬若朝菌須臾之翫非宏才也¶
<pb:KR3k0049_WYG_051-9b>¶
豈比吾徒比千丈松樹常有風霜不可凋悴矣劉應之¶
曰既有寒木又發春華何如也辛笑曰可矣(傳/)¶
代麈揮張譏字直言後主幸鐘山開山寺召從臣坐于¶
寺西南松林下敇召譏竪義時索麈尾未至後主敇取¶
松枝手以屬譏曰可代麈尾顧謂羣臣曰此即張譏后¶
事(陳/書)¶
木醴陳后主禎明二年初覆舟山及松柏林冬月出木¶
醴後主以為甘露之瑞俗呼為雀餳(建康/實録)¶
<pb:KR3k0049_WYG_051-10a>¶
摩頂松𤣥裝法師徃西域取經手摩靈巖寺松枝曰吾¶
西去求佛教汝可西長吾歸即東向使吾弟子輩知之¶
既去其枝年年西指一年忽東向弟子曰教主歸矣果¶
還至今謂之摩頂松(大唐/新語)¶
龍骨不空三藏塔前多老松嵗旱時官伐其枝為龍骨¶
以祈雨葢三藏役龍意其樹必有靈也(酉/陽)¶
為林郎餘令授霍王元軌參軍從父知年亦為王友元¶
軌毎曰郎家二賢皆入府不意培塿而松為林也(上/)¶
<pb:KR3k0049_WYG_051-10b>¶
五粒松脂松樹大連抱有五粒子形如桃仁而稍小皮¶
硬有人取而食之味如胡桃浸酒療風(大厯時監察御/史顧愔新羅國)¶
(記/)五代鄭遨聞華山有五粒松脂淪入地千嵗化為藥¶
能去三尸因徙居華陰欲求之(一行/傳)¶
為聖君出唐徳宗時計料造神龍寺須長五七十尺松¶
木裴延齡奏曰臣近於同州檢得一谷木可數千條皆¶
長七八十尺上曰人言開元天寳中側近求覔五六十¶
尺木尚未易須于嵐勝州採市如今何為近處便有此¶
<pb:KR3k0049_WYG_051-11a>¶
木延齡云賢才珍寳異物皆在處常有但遇聖君即出¶
今比木生闗輔葢為聖君豈開元天寳合邪(唐書/)¶
隱背李泌嘗取松醪枝以隱背名曰養和後得如龍形¶
者因以獻帝四方争效之(新/)¶
百餘章秦系客泉州南安有九日山大松百餘章俗𫝊¶
東晉時所植系結廬其上(志/)¶
松菊主人韋表微授監察御史裏行不樂曰將禄譬滋¶
味也人皆欲之吾年五十拭鏡㨵白冐游少年間取一¶
<pb:KR3k0049_WYG_051-11b>¶
班一級不見其味也將為松菊主人不愧陶淵明云(新/唐)¶
龍攣虎跛有道人自天台來示余怪松圖披之甚駭人自盤根¶
于巖穴之内輪菌逼側而上身大數圍而高不四五尺礧砢然蹙¶
縮然幹不假枝枝不假葉有若龍攣虎跛壯士困縳之狀(陸龜䝉/怪松賛)¶
七松鄭薫既老號所居為隱巖蒔小松七本于庭自號¶
七松處士異時可對五栁先生(南部/新書)¶
孔雀松松凡言兩粒五粒粒當言鬛叚成式修竹里私¶
第大堂前有五鬛松兩株大材如椀結實味與新羅者¶
<pb:KR3k0049_WYG_051-12a>¶
不别五鬛松皮不鱗唐中使仇士良水磑亭子有兩鬛¶
皮不鱗者又有七鬛者不知自何而得俗謂孔雀三鬛¶
松也李徳裕言三鬛松與孔雀松别又云欲松不長以¶
石抵其直下根便不必千年方偃(酉/陽)¶
金松李徳裕金松賦序云廣陵東南有顔大師猶子舊¶
宅其地則孔北海故臺余晩春游眺忽睹竒木枝似檉¶
松葉如矍麥迫而察之則翠葉金貫燦然有光訪其名¶
曰金松訊其所來曰得于天台乃就主人求得一本列¶
<pb:KR3k0049_WYG_051-12b>¶
于平泉(英/華)¶
圍三尺鍾輻作松竺手植一松夢朱衣吏曰松圍三尺¶
吾子當登第後三十年始成名其松圍果三尺(摭/言)¶
寄生天台智者院釋行滿居房檻外有巨松横枝之上¶
寄生小樹每滿出坐其寄生必嫋嫋向側時謂此樹作¶
禮茶頭也或不信者専伺滿出則紛紛然滿坐則屹立¶
亭亭更無動摇(宋高/僧𫝊)¶
怪松南康有怪松從前刺史每令畫工冩松必數株衰¶
<pb:KR3k0049_WYG_051-13a>¶
悴後因一客與妓環飲其下經日松死(酉/陽)¶
將軍伊陽深山中有黒松山平高四十里其上皆大松¶
有二株尤大一號大將軍一號小將軍大者圍絹三疋¶
小者圍一疋木客取材于此皆祭之以絹圍訖造圖掛¶
其上政和間求明堂柱而邑官以無中程者聞既而有¶
人告發云大松不可出小松可取也乃命告者以官而¶
令佐皆謫已伐之亦不可出告者尋死今獨大將軍尚¶
在而小者委于山間惜哉(陶朱/新録)¶
<pb:KR3k0049_WYG_051-13b>¶
七星松羅浮奉宸橋南有古松七株上凌霄漢仙靈常¶
此憇息鄒葆光有道術宣和中召至凝神殿有七人從¶
之倐不見上問為誰葆光對曰臣居山常習劍術此七¶
人者古松也上異之(羅浮/志)¶
結毬成葢洪邁紹興間與弟适遵讀書外家沈氏白茅¶
山墳廬是嵗墓有二松結毬成葢既而兄弟舉博學宏¶
辭亦木之祥也(毘陵/志)¶
木中有文昔金人代宋時伐香巖寺木造舟木中有文¶
<pb:KR3k0049_WYG_051-14a>¶
成詩云栽松種柏興唐日解板成舟破宋時可惜香巖¶
千載樹等閒零落嵗寒枝世傳以為怪異(浙川/縣志)¶
天陵天陵偃葢之松大谷倒生之柏凡此諸木皆與天¶
齊其長與地齊其久(抱朴/子)¶
麈尾石門北巖即松林也有數百樹松大皆連拱長近¶
二十丈攅生絶崖上南臨石門澗澗中仰視之離離如¶
騈麈尾號麈尾松於尋陽望聚見之分明(周景式/廬山記)¶
化石僕骨東境其地東北一千里有康于河斷松投之¶
<pb:KR3k0049_WYG_051-14b>¶
三年輒化為石其色青謂之康于石有松文(記/)¶
萬年麻城西北一十里有枯松一株相傳以為萬年松¶
魚甲洛中有魚甲松(酉/陽)¶
精變青牛嵩嶽有大松樹或百嵗千嵗其精變為青牛¶
或為伏龜採食其實得長生(嵩高/山記)千載松柏樹枝葉上¶
杪不長望如偃葢其中有物如青牛青羊人服皆萬嵗(玉/策)¶
義松翊真觀在南昌府城西南觀有二松相去五尺合¶
為一幹號曰義松(山川/紀異)¶
<pb:KR3k0049_WYG_051-15a>¶
水松水松葉如檜而細長出南海土産衆香而此木不¶
大香故彼人無被服者嶺北人極愛之然愛其香殊勝¶
在南方時植物無情者也不香於彼而香於此豈屈于¶
不知已而伸於知己者歟物理之難窮者如此(南方草/木狀)¶
有抱木生其傍柔弱可作履謂之抱香履(羅浮/志)¶
海松子樹與中國松同但結實絶大形似小粟三角肥¶
甘香美一罇俎間佳果也出林邑(南方草/物狀)¶
倒植中嶽頂上松幹如挿筆其間數株上巨下細柯似¶
<pb:KR3k0049_WYG_051-15b>¶
枯槎皮或剥落有半榮者僧指云此是嶽神為珪禪師¶
夜移天將曉其鬼兵懼遽倒植之而去(曲洧/舊聞)¶
木長官於潜牧嶺上有古松一本盤錯竒怪嘗有兄弟¶
䦧墻欲訟於有司夜行憇其下遲明辨色相視乃伯仲¶
也遂各悔咎息争而還因名松為木長官(杭州/志)¶
落落藉萋萋之纎草䕃落落之長松(天台/賦)長松落落卉¶
木蒙蒙(杜篤首/陽山賦)¶
亭亭亭亭山上松(劉公/榦詩)青青陵上松亭亭高山柏(何敬/祖)¶
<pb:KR3k0049_WYG_051-16a>¶
青青陵上柏(古/詩)¶
鬱鬱鬱鬱澗底松(左太/冲詩)¶
丸丸陟彼景山松柏丸丸(詩殷/武)¶
摧摧南山石嵬嵬松柏何摧摧上枝拂青雲中心十數¶
圍(劉越石/扶風歌)¶
松雔松取燒枝其上下承取汁名松雔其松樹皮上緑¶
衣名艾納合味衆香燒之其烟回聚清白可愛(廣/志)¶
夢松松為人君夢見松者見人君也(宋/書)¶
<pb:KR3k0049_WYG_051-16b>¶
　　柏¶
土山多柏白於之山其上多柏土山多柏(山/經)¶
文柏華山生文柏(地理/志)¶
食實赤松子好食柏實齒落更生(列仙/𫝊)¶
禹植漢陽縣西柏泉寺有古井世傳大禹植柏於大别¶
山其根盤曲直至井底今柏根尚存又大别山陽太平¶
興國寺前亦有古柏俗𫝊禹治水時所植者(山川/紀異)¶
夫子手植魯郡孔子舊庭有柏樹二十四株經歷漢晉¶
<pb:KR3k0049_WYG_051-17a>¶
其大連抱有二株先折倒士人崇敬莫之敢犯江夏王¶
義恭悉遣人伐取父老莫不嘆息(宋/書)兖州曲阜縣文宣¶
廟廟内并殿西南各有柏葉松身之樹各高五六丈枯¶
槁已久相傳夫子手植永嘉三年復枯俗傳千年木療¶
心痛人多竊割削之樹身漸細去地丈餘皆以泥累泥¶
封猶不免焉亦有取為笏者色紫而甚光澤肅宗時二¶
樹猶在(封氏見/聞記)先聖廟前有數株古柏亦傳千餘嵗本¶
大十圍淄華為兖州軍食貧窮無以充四方之餉華遂¶
<pb:KR3k0049_WYG_051-17b>¶
命伐之裁為簡冊刻為器皿以行餉之(𫝊/載)¶
柏寢景公與晏子游於少海登柏寢之臺而還望其國¶
曰美哉泱泱乎堂堂乎後世將孰有此晏子對曰其¶
田成氏乎(韓外/傳)李少君見武帝上有故銅器問少君¶
少君曰此器齊桓公十年陳于柏寢已而案其刻果¶
齊桓公器一宮盡駭(史/記)師古曰以柏木為寢室於臺¶
之上¶
東南枝秦穆公之時陳倉人掘地得物若羊非羊若猪¶
<pb:KR3k0049_WYG_051-18a>¶
非猪怪將獻之道逢二童子謂之曰子知彼乎名為魍¶
常在地下食死人腦若欲殺之以柏東南枝指之則死¶
矣(宋符/瑞志)墓上樹柏路頭石虎周禮方相氏入墟禦魍像¶
魍像好食死者肝腦人家不能當令方相立於墓側以¶
禁禦之而魍僧畏虎與柏(風俗/通)¶
柏谷柏谷谷名也漢武帝微行所至長傲賔於柏谷者¶
也谷中無迴車地夾以高原柏林蔭藹窮日幽暗殆弗¶
覩陽景(述征/記)¶
<pb:KR3k0049_WYG_051-18b>¶
㤗山柏山南有㤗山廟種柏樹千株大者十五六圍長¶
老傳云漢武所種(㤗山/記)㤗山廟中柏皆二十餘圍夾西¶
階赤眉嘗斫一樹見血而止今斧瘡猶在(從征/記)¶
延年藥有松柏之膏服之可以延年(漢武/内傳)¶
移植磅山之柏有穴穴上有柏昔李少翁於閬陰移來¶
此穴種此柏已見扶桑三枯海水涸竭帝覺遣人徃穴¶
掘不見其根唯見赤鷰飛翻入雲移柏植於通靈臺(洞冥/記)¶
柱生枝巴郡有柏柱大可十圍高二十餘丈乃公孫述¶
<pb:KR3k0049_WYG_051-19a>¶
時樓柱所斫之處忽生枝而不朽(寰宇/記)¶
諸葛柏道家多作柏葉湯常㸃益人古柏葉尤竒今益¶
州諸葛孔明廟中有大柏木相傳是蜀世所植故人多¶
採収以作藥其味甘香於常柏也(圖/經)¶
盗墓柏庾蹇字升褒或有斬其父墓柏者莫知其誰乃¶
召隣人於墓自責叩頭涕泣謝祖禰自後人莫之犯(晉/書)¶
李充喪父冡側有盗夜斫柏樹者充手刃之(陳留耆/舊傳)¶
冡柏變色王裒字偉元痛父不以命終絶世不仕立屋¶
<pb:KR3k0049_WYG_051-19b>¶
墓側旦夕常至墓前輒悲號斷絶墓一柏樹裒常所攀¶
涕淚所著樹色與凡樹不同(王隱/晉書)梁武拜山陵涕泣所¶
灑松為變色(金樓/子)¶
柏屋東宮𤣥圃乃有柏屋製甚古拙(南齊豫/章王傳)¶
賦修江夏王鋒以明帝知權常忽忽不樂著修柏賦以¶
見其志曰既殊羣而抗立亦含貞而挺正豈春日之自¶
芳在霜下而為盛衝風不能摧其枝積雪不能改其性¶
雖坎𡒄於當年庶後凋之可詠時鼎業潜移鋒獨有慨¶
<pb:KR3k0049_WYG_051-20a>¶
然匡復之意後為明帝所害江斆聞其死曰芳蘭當門¶
不得不鋤其修柏之賦乎(南/史)¶
龍鬚柏徐伯珍東陽太末人宅南九里有高山班固謂¶
之九巖山後漢龍丘萇隱處也山多龍鬚柏望之五采世¶
呼為婦人巖伯珍移居之門前生梓樹一年便合抱(南齊/書)¶
廟柏重生侯景既䧟臺城都下王侯庶姓廟樹咸見殘¶
毀唯文宣太后廟四周柏樹獨鬱茂及景簒修南郊路¶
偽都官尚書呂季畧説景令伐此樹以立三橋始斫南¶
<pb:KR3k0049_WYG_051-20b>¶
面十餘株再宿悉枿生便長數尺時既冬月翠茂如春¶
賊乃大驚惡之使悉斫殺識者以為昔僵桞起於上林¶
乃表漢宣之興今廟樹重青必彰陜西之瑞(梁書/南史)¶
柏柱生花梁武陵土紀以侯景之亂僣號于蜀初妖怪¶
不一内寢柏殿柱繞節生花其莖四十有六靃靡可愛狀似¶
荷花識者曰王敦妖花非佳事也後果為元帝所誅(南/史)¶
柏棺博陵崔&KR0636;字子洪死十二年而復生性畏日不敢¶
仰視又畏水火及刀兵之屬常走於逵路遇疲則止不¶
<pb:KR3k0049_WYG_051-21a>¶
徐行也時人猶謂是鬼洛陽大市北奉終里里内之人¶
多賣送死之具及諸棺槨&KR0636;謂曰作柏木棺勿以桑木¶
為欀人問其故&KR0636;曰吾在地下見人發鬼兵有一鬼訴稱¶
是柏棺應免主兵吏曰爾雖柏棺桑木為欀遂不免京¶
師聞此柏木踴貴人疑賣棺者皆&KR0636;發此等之言也(洛陽/藍記)¶
連理覇城王整之姊嫁為衛敬瑜之妻年十六而敬瑜¶
亡父母舅姑咸欲嫁之誓而不許乃截耳置盤中為誓¶
乃止遂手為亡壻種樹數百株墓前柏樹忽成連理一¶
<pb:KR3k0049_WYG_051-21b>¶
許還復分散女乃為詩曰墓前一株柏根連復并枝妾¶
心能感木頺城何足竒(南/史)¶
柏菴武帝伐齊永昌公椿屯雞棲原齊王憲密謂椿曰為¶
營不須張幕可伐柏為庵令兵去之後賊猶致疑及被敕¶
追還率兵夜返齊人果謂柏庵為帳幕翌日始悞(後周/書)¶
枯生枝隋文帝時王劭上書云陳留老子祠有枯柏𫝊¶
云老子將度世云待枯柏生東南枝迴指當有聖人出¶
吾道復行至齊枯柏從下生枝東南上指夜有三童子¶
<pb:KR3k0049_WYG_051-22a>¶
相與歌曰老子廟前古枯樹東南枝如繖聖主從此去¶
及陛下牧亳州親至祠樹之下自是柏枝迴抱其枯枝¶
漸指西北道教果行(北/史)真源縣老子堂前有雙柏樹左¶
階之柏久枯煬帝大業十三年忽從根生一枝聳榦三¶
丈三尺枝葉青翠唐武宗二年更生一枝直上五尺横¶
枝兩層枝葉相覆異于常樹(述征記/寰宇記)¶
影不移高祖在襁袵之時母置放其莊柏樹之陰而徃¶
餉田比及餉回日斜而樹影不移(玉堂/閒話)¶
<pb:KR3k0049_WYG_051-22b>¶
大小將軍嵩山天封觀有古柏三株武后封五品大夫¶
蔭百餘步俗云大小將軍(河南/志)¶
乾陵乾陵之柏異于他處其木未有無文理者而其文多¶
為菩薩雲氣人物鳥獸狀極分明可觀有盗得一株徑尺¶
者可直萬錢闗陜人家多以為貴冝其子實最佳也(本/草)¶
大將軍嵩山漢武帝登封時神人呼萬嵗之所峯之半¶
乃昔嵩陽觀故基有唐天寳年碑刻碑東古柏五株積¶
翠婆娑可愛中有一株尤大五人聨手抱之圍始合下¶
<pb:KR3k0049_WYG_051-23a>¶
一石刻曰漢武帝封大將軍(少林/集録)¶
柏銘桑道茂居有二柏甚茂曰人居而木蕃者去之木¶
盛則土衰衰則人病乃以鐵數十鈞埋其下復曰後有¶
發其地而死者太和中温造居之發藏鐵而造死(志/)¶
珠子柏李徳裕平泉莊有鴈翅檜婆娑如鴻鴈之翅珠¶
子柏實皆如珠子簾生葉上香聞數十步蓮房玉蕋每¶
跗蕚之上上分五朶而實同其一房者也(賈氏/談録)¶
栁柏李徳裕有栁柏賦謂其風姿濯濯宛若荑楊而冐¶
<pb:KR3k0049_WYG_051-23b>¶
霜停雪四時不改(英/華)¶
合掌唐太常博士崔石云汝西有練溪多異柏及暮枝¶
葉斂俗呼合掌柏(酉/陽)¶
笛聲余靖慶厯中知桂州州境窮僻處有林木延袤數¶
十里每至月盈之夕輒有笛聲發于林中甚清逺土人¶
云聞之已數十年終不知其何怪也公遣人尋之見其¶
聲出一大柏樹中乃伐取以為枕聲如期而發公甚寳¶
惜凡數年公之季弟欲窮其怪命工解視但見木之文¶
<pb:KR3k0049_WYG_051-24a>¶
理正如人在月下吟笛之像雖善畫者莫能及重以膠¶
合之則不復有聲矣(遯齋/閒覧)¶
㸃枝元豐間朝廷問罪西夏五路舉兵秦鳳路圖上師¶
行營憇形便之次至闗嶺有秦時柏一株雖質幹不枯¶
而枝葉畧無存者既標圖間裕陵披圖顧問左右偶以¶
御筆㸃其枝間而嘆其閲嵗之久也後郡奏秦朝柏忽¶
復一枝再榮殿中有記當時奏圖歡賞之語私相聳異¶
以為天人降筆所加回枯起死便同雨露之施(春渚/紀聞)¶
<pb:KR3k0049_WYG_051-24b>¶
陰陽宋高宗時高麗國進陰陽柏兩株高纔二三尺高¶
宗以賜王綯綯種于永懷寺殿庭左右後柏高與殿齊¶
每嵗左花則右實右花則左實寺在崑山玉峯(志/)¶
綺柏日就殿以文檉綺柏為材(成都/記)¶
蒼官柏曰蒼官(樊宗師/園林記)¶
得真桃李蒨粲於一時時至而後殺至於松柏經隆冬¶
而不凋䝉霜雪而不變可謂得其真矣(荀/子)¶
紫柏廣漢梁泉縣漢故道縣也龍女山多紫柏華陽志¶
<pb:KR3k0049_WYG_051-25a>¶
云梁泉有紫柏坂¶
　　檜¶
樅檜樅松葉柏身檜柏葉松身(爾/雅)¶
矬栝亳州法相寺矮檜高纔數尺偃亞蟠屈枝葉繁茂¶
不可圖唐大中年李待價石記云圓蔭三丈陰距今凡¶
三百餘年廣袤五六丈為一郡之珍玩士人目其寺曰¶
矬栝(澠水/燕談)¶
白公檜白樂天為蘇州守時恩信及民皆敬而愛之嘗¶
<pb:KR3k0049_WYG_051-25b>¶
植檜數本于郡圃後人目之曰白公檜以况甘棠焉(吳中/紀聞)¶
御愛宋真宗朝寢殿側有古檜秀茂不郡名御愛檜然¶
横礙殿簷真皇意欲去之一夕風雷轉摺其枝時以為瑞(話/腴)¶
檜花蜜亳州太清宮檜至多檜花開時蜜蜂飛集其間¶
作密極香而味微苦謂之檜花蜜(老學庵/筆記)¶
　　桑¶
神木桑木者箕星之精神木也蟲食葉為文章人食之¶
老翁為小童(典/術)¶
<pb:KR3k0049_WYG_051-26a>¶
千户侯齊魯千畆桑其人與千户侯等(史/記)¶
桑始太古時有人逺征家有一女幷馬一匹女思父乃¶
戲馬云能為迎我父吾將嫁於汝馬絶韁而去至父所¶
父疑家中有故乗之而還馬後見女輒怒而奮擊父怪¶
之密問女女具以告父父屠馬曬皮於庭女至皮所以¶
足䠞之曰爾馬而欲人為婦自取屠剥如何言未竟皮¶
蹷然起卷女而行父失女後於大桑樹枝間得女乃皮¶
盡化為蠶績樹上蠒厚大異常隣婦取養之其收數倍¶
<pb:KR3k0049_WYG_051-26b>¶
因名其樹曰桑桑者喪也由斯百姓競種之今世所養¶
是也漢禮皇后親採桑祭蠶神曰菀窳婦人寓氏公主¶
公主者女之尊穪也菀窳婦人先蠶者也故世或謂蠶¶
為女兒者是古之遺言也(搜神/記)¶
庇陰昔者堯見舜於草茅之中席隴畆而蔭庇桑陰移¶
而受天下傳(趙國/䇿)堯舜相見不違桑陰(説/苑)¶
伊尹生伊尹之母居伊水之上孕夢有神告之曰臼水¶
出而東走無顧明日視臼出水告其隣東走顧其邑盡¶
<pb:KR3k0049_WYG_051-27a>¶
為水身因化為桑有莘氏採桑得嬰兒空桑之中獻之¶
于君君令乳之命曰伊尹(呂/覧)¶
七日而拱太戊之時道缺法圯以致妖孽桑榖生朝七¶
日而拱太戊恐懼側身修徳(家/語)¶
桑虞天子居范宮以觀桑者乃飲于桑中命桑虞出桑¶
者用禁暴民注桑虞主桑者(穆天/子傳)¶
謀桑下晉重耳至齊桓公妻之有馬二十乗公子安之¶
從者以為不可將行謀於桑下蠶妾在其上以告姜氏¶
<pb:KR3k0049_WYG_051-27b>¶
姜氏殺之而謂公子曰子有四方之志其聞之者吾殺¶
之矣(左僖二/十三)¶
翳桑趙宣子田於首山舍于翳桑見靈輒餓問其病曰¶
不食三日矣食之舍其半問之曰宦三年矣未知母之¶
存否今近焉請以遺之使盡之而為之簞食與肉置諸¶
橐以與之既而與為公介倒㦸以禦公徒而免之問何¶
故對曰翳桑之餓也問其名居不告而退(宣/二)¶
桑落孔子適楚厄於陳蔡之間七日不食告子路曰居¶
<pb:KR3k0049_WYG_051-28a>¶
不隱者思不逺身常佚者志不廣汝庸知吾不得之桑¶
落之下(荀宥/坐)¶
二女爭桑呉公子光伐楚㧞居維城離初楚邊邑卑梁¶
氏之處女與呉邊邑之女爭桑二女家怒相滅兩邑長聞¶
之怒而相攻滅呉之邊邑呉王怒遂伐楚(史/記)劉毅中正疏¶
云夫桑妾之訟禍及呉楚鬬鷄之變難興魯邦(晉/書)¶
竒女採桑齊瘤女者齊東郭採桑之女項有大瘤閔王¶
遊至東郭百姓盡觀宿瘤女採桑如故王怪問之對曰妾¶
<pb:KR3k0049_WYG_051-28b>¶
受父母教採桑不受教觀大王王曰此竒女也聘迎之(列女/傳)¶
藏椹進母楊範字文端齊人齊宋之亂母在賊中探椹¶
藏于地夜取之進母如是非一忽於地中得米十斛上¶
有字云米十斛賜孝子楊範以資給母(風俗/通)¶
一寸椹始皇聞鬼谷先生言遣遣徐福入海求金菜玉¶
蔬并一寸椹(金樓/子)北方有白桑椹長數寸食之甘美(異/苑)¶
丹椹神仙上藥有扶桑丹椹(漢武/内傳)扶桑國在大漢國東¶
二萬餘里上多扶桑葉似桐初生如笋國人食之實如棃¶
<pb:KR3k0049_WYG_051-29a>¶
而赤績其皮為布亦為綿為紙(齊/書)扶桑在碧海之中上¶
有大帝宮東王父所治處有椹樹長者數千丈大二千餘¶
圍樹兩兩同根偶生更相依倚故名扶桑仙人食其椹¶
體作金色飛翔𤣥宮其樹雖大其葉則小故如中夏之¶
桑也但椹稀而色赤九千嵗一生實耳味絶甘香美(十洲/記)¶
飯蠶汝南尹崑為汝陰功曹令新到官問曰園中有桑¶
以飯蠶何如崑曰非初政所務令嘉其言(後/漢)¶
如車葢先主舍東南角籬上有桑樹生高五丈餘遥望¶
<pb:KR3k0049_WYG_051-29b>¶
見童童如小車葢徃來者皆怪此樹非凡涿人李定云¶
此家必出貴人先主少時與宗中諸小兒於樹下戲言¶
吾必當乗此羽葆葢車叔父子敬謂曰汝勿妄語滅吾¶
門也(三國/志)齊高祖蕭道成宅在武進宅南有桑樹櫂本¶
三丈横出四枝狀如車葢上年數嵗好戲其下從兄敬¶
宗謂曰此樹為汝生也(南/史)¶
助採南郡龎士元聞司馬徳操在穎川故二千里候之¶
至遇徳操采桑士元從車中謂曰吾聞丈夫處士當𢃄¶
<pb:KR3k0049_WYG_051-30a>¶
金佩紫焉有屈洪流之量而執絲婦之事徳操曰子且¶
下車適知邪怪之速不慮失道之迷昔伯成耦耕不慕¶
諸侯之榮原憲桑樞不易有官之宅何有坐則華屋行¶
則肥馬侍女數十然後為竒此乃許父所以忼慷夷齊¶
所以長歎雖有竊秦之爵千駟之富不足貴也士元曰¶
僕生出邊陲寡見大義若不一叩洪鐘伐雷鼓則不識¶
其音響也(世/説)士元師事司馬徳操不矜小名衆莫知徳¶
操蠶月躬採桑後園士元助之因與談斯世之廢興其¶
<pb:KR3k0049_WYG_051-30b>¶
言若神遂移日忘食徳操於是異之(荆州先/賢𫝊)¶
椹為糧漢興平元年九月桑再椹時劉𤣥徳軍小沛年¶
荒穀貴士衆皆饑仰以為粮(異/苑)¶
畜椹楊沛為新鄭長課民畜桑椹一豆積得千餘斛太¶
祖遷天子軍乃無粮沛進乾椹後為鄴令賜其生口十¶
人絹百疋以乾椹也(魏/畧)¶
八百株初諸葛孔明自表後主曰成都有桑八百株薄¶
田十五頃子弟衣食自有餘饒不别治生以長尺寸若¶
<pb:KR3k0049_WYG_051-31a>¶
臣死之日不使内有餘帛外有贏財以負陛下及卒如¶
其所言(蜀/志)¶
夢桑生井何祗夢桑生井中趙直占曰桑非井中之物¶
桑字四十八君壽恐不過此祗年四十八而卒(益部耆/舊傳)¶
夢椹晉武太原中太原王戎為鬱林太守泊船新亭眠¶
夢有人以七枚椹子與之著衣襟中既悟得椹如夢中¶
占曰椹桑子也自後男女大小凡七喪(異苑五/行記)¶
西廂愍懐太子之將廢也有桑生於宮西廂日長尺餘¶
<pb:KR3k0049_WYG_051-31b>¶
數日而枯其子太孫臧之入東宮也桑復生于西廂太¶
孫廢乃枯(晉/書)¶
甘香張天錫少有文才流譽逺近及歸朝甚被恩遇朝¶
士以其國破身虜多共毀之㑹稽王道子嘗問其西土¶
所出天錫應聲曰桑椹甘香鴟鶚革響乳酪養性人無¶
&KR0008;心(晉書本傳/前凉録)¶
黄甘之流有王甲從北方來詣謝公問北方何果最勝¶
甲云桑椹最好謝公問可以比江東何果甲云是黄甘¶
<pb:KR3k0049_WYG_051-32a>¶
之流公曰君何乃爾妄語甲既受妄語之名恐宰相所¶
責乃買駿馬候熟時取數千枚還以奉公公食之以為¶
美乃謂甲此味乃江東所無而君近比黄甘於是引甲¶
為賔客(世/説)¶
求種初晃之遷于龍城也植松為社主及秦㓕燕大風¶
吹之後數年社忽有桑二根生焉先是遼川無桑及廆¶
通于晉求種江南遼川之桑悉由呉來(後燕録崔鴻/十六國春秋)¶
神桑洛中願㑹寺佛堂前生桑樹一株直上五尺枝條¶
<pb:KR3k0049_WYG_051-32b>¶
横遶柯葉傍布形如羽葢復高五尺又然凡為五重每¶
一重葉椹各異京師道俗謂之神桑觀者成市布施者¶
甚衆帝聞而惡之以為惑衆命給事黄門侍郎元紀伐¶
之其日雲霧晦冥下斧之處流血至地見者莫不悲泣¶
(洛陽伽/藍記)¶
渴愈沈如琢成都人有孝行母患渴非時思桑椹苦求¶
不遂家東一樹生摘以奉母母渴愈及亡負土成墳廬¶
於側白鵠二棲于廬冬笋抽十莖天寳二年詔旌表¶
<pb:KR3k0049_WYG_051-33a>¶
冬椹唐京兆萬年縣大寧坊有桑樹一株暮秋生子初¶
冬椹熟鳳閣侍郎李元素取之以進李嶠代為表云鴟¶
鶚已革見夷貊之懷音絲蠒行豐知府藏之逾實(英/華)¶
充衣李徳裕居家以儉約自處每謂子孫曰吾性不好¶
貨財遂至貧乏然吾近京城有賜田十頃耕之可以充¶
食桑干干根可以充衣(唐/書)¶
紫披襖出汝身晉開連二年契丹南掠邢洺磁至於安¶
陽河千里之内焚剽殆盡契丹見大桑因罵曰吾知紫¶
<pb:KR3k0049_WYG_051-33b>¶
披襖出汝身吾豈容汝活耶遂命軍卒束薪于木而焚¶
之(五代/史)¶
桑生木人烈祖末年漂水天興寺桑生大人長六寸如¶
僧狀右袒而左跪衣裓皆備其色如純漆可鑑謂之須¶
菩提縣掇置龕中以仁壽節日來獻烈祖驚異迎置宮¶
中奏事甚謹其徒因以為感應而識者按譙氏五行書¶
知且有大喪不三月烈祖殂(陸游南/唐書)¶
帝女桑宣山上有桑大五十尺其枝四衢名之曰帝女¶
<pb:KR3k0049_WYG_051-34a>¶
之桑郭璞曰婦人主桑故以名也(山海/經)¶
窮桑窮桑者西海之濵有孤桑之樹直上千尋葉紅椹¶
紫萬嵗一實食之後天而老(拾遺/記)¶
食桑化民食桑二十七年化而自褁九年生翼十年而死(括地/圖)¶
帝女桑南方赤帝子學道得仙居高陽崿山桑樹上正¶
月一日啣柴作巢至十五日成或作白鵲或作女子赤帝¶
見之悲痛誘之不得以火焚之女即升天因名帝女桑¶
今人至十五日焚鵲巢作灰汁浴蠶子招絲象此也(廣異/記)¶
<pb:KR3k0049_WYG_051-34b>¶
　　槐¶
虚精槐木者虚星之精(春秋説/題辭)¶
守宮守宮槐葉晝聶宵燒注槐葉晝日聶合而宵燒¶
布者名為守宮槐¶
兎目䑕耳槐之生也入季春五日而兎目十日而䑕耳¶
更旬而始規二旬而葉成(淮/南)¶
三槐朝士面三槐三公位焉槐懷也言懷來人也(周/禮)¶
聽訟樹槐聽訟其下注槐之言歸也情見歸實也(元命/苞)¶
<pb:KR3k0049_WYG_051-35a>¶
樹槐武王問太公曰天下神來甚衆恐有試者何以待¶
之太公曰請樹槐於王門内有益者入無益者距之(金/匱)¶
犯愛齊景公有所愛槐令吏守之令曰犯槐者刑傷之¶
者死有罪而犯之者公令加罪焉其女告晏子曰妾聞¶
明君不為禽獸傷人民不為草木傷禽獸不為野草傷¶
禾苖今君以樹木之故罪妾父恐隣國謂君愛樹而賤¶
人也晏子入言之公令罷守槐之役廢傷槐之法出犯¶
槐之囚(晏/子)¶
<pb:KR3k0049_WYG_051-35b>¶
繫援董叔將取於范氏叔向曰范氏富盍已乎曰欲為¶
繫援焉他日董祁愬於范獻子曰不吾敬也范子執而¶
維於庭之槐叔向過之曰子盍為我請乎叔向曰求繫¶
既繫矣求援既援矣欲而得之又何請焉(晉/語)¶
玉樹甘泉谷北岸有槐樹今謂玉樹根幹盤峙三二百¶
年木也楊震闗輔古語云耆老相𫝊咸以謂此樹即楊¶
雄甘泉賦所謂玉樹青葱也(三/輔)雲陽縣界多漢離宮故¶
地有樹似槐而葉細土人謂之玉樹楊子雲甘泉賦云¶
<pb:KR3k0049_WYG_051-36a>¶
玉樹青葱後左思以為假稱珍怪葢未詳也(國史/異纂)玉樹¶
武帝集衆寳為之思謂非木土所出失之(顔師/石)¶
婆娑大司馬府有老槐樹殷仲堪對而嘆曰此樹婆娑¶
生意盡矣(晉/書)¶
著賦見意初河右不生楸槐柏漆張駿之世取於秦隴¶
而植之終於皆死而酒泉宮之西北隅有槐樹生焉李¶
𤣥盛著槐樹賦以寄情葢歎僻陋方立功非所也(記/)¶
夢倚槐廣陵王元淵初除儀同三司總衆北討葛榮夜¶
<pb:KR3k0049_WYG_051-36b>¶
夢著衮衣倚槐樹而立以為吉徴問於楊元慎曰三公¶
之祥淵甚悦之元慎退還告人曰廣陵死矣槐字木旁¶
鬼死後當得三公果為爾朱勞所殺追贈司空公終如¶
其言(洛陽伽/藍記)¶
服實庾肩吾常服槐實年七十餘目看細字鬢皆黒離¶
亂之際奔於江陵(梁/書)槐以十月上已取子服之好顔色¶
長生通神(太清草/木方)¶
植槐韋孝寛為雍州刺史先是路側一里置以土堠經¶
<pb:KR3k0049_WYG_051-37a>¶
雨頺毀每須修之孝寛臨州勅部内當堠處置槐樹既¶
免修復行路又得庇蔭文帝後見之於是令諸州道一¶
里種一樹十里種三樹百里種五樹(後周/書)¶
坐槐下高穎字昭𤣥領新都太監每坐槐樹下以聽事後¶
以樹多不依行列有司請伐之上特令勿去以示後人(隋/書)¶
倚槐賈嘉隱年七嵗以神童召見時長孫無忌徐司空¶
勣於朝堂立語徐戲之曰吾所倚何樹嘉隱云松樹徐¶
曰此槐也何言松嘉隱云以公配木何得非松長孫復¶
<pb:KR3k0049_WYG_051-37b>¶
問吾所倚何樹曰槐樹公曰汝不能復矯對耶嘉隱曰¶
何煩矯對但取其鬼木耳徐嘆曰此小兒作獠面何得¶
如此聪明嘉隱云胡頭尚為宰相獠面何廢聪明徐狀¶
胡也(劉賔客/嘉話)¶
孝感紐回字孝政性至孝周武成中父母喪廬於暮側¶
廬前生麻一株高丈許圍之合拱枝葉鬱茂冬夏恒青¶
武帝表其閭子士雄喪父復廬於墓側其庭前有一槐¶
樹先甚鬱茂及士雄居喪樹遂枯死服闋還宅死樹復¶
<pb:KR3k0049_WYG_051-38a>¶
榮高祖下詔褒揚號其所居為累徳里(隋/書)¶
槐安淳于芬家廣陵郡宅内有大古槐枝幹條密棼與¶
郡豪大飲其下貞元七年因沉醉致疾二友扶之歸臥¶
夢二使曰槐安國王奉邀芬隨二使指古槐驅入穴中¶
題曰大槐安國入見王妻以次女瑶芳號金枝公主有¶
羣女曰華陽姑青溪姑上仙子下仙子輩皆侍從命守¶
南柯郡棼至郡二十餘年使者送出穴遂寤生有子女¶
斜日未隱于西垣餘尊尚湛于東牖夢中倐忽若度一世¶
<pb:KR3k0049_WYG_051-38b>¶
矣因與客尋槐下穴洞然明朗可容一榻有二大蟻素翼¶
朱首長可二寸乃槐安王又窮一穴直上南枝即南柯郡也¶
止伐道槐貞元中度支欲取兩京道中槐樹為薪更栽¶
小樹先下符牒渭南縣尉張造牒曰邵伯所憇尚勿剪¶
除先皇舊逰豈宜斬伐乃止(唐/書)¶
義感長慶中虢州刺史蕭佑奏湖城縣永房鄉百姓閆¶
酆五代同居家内一槐木再枝葉¶
天王槐長安持國寺門前有一槐樹數株金監買一株¶
<pb:KR3k0049_WYG_051-39a>¶
令所使巧工解之及入内迴工言木無他異金大嗟惋¶
令膠之曰此不堪矣但使爾知予工也乃别理解之每¶
片一天王塔㦸成就(酉/陽)¶
三枝槐相國李石河中永樂有宅庭槐一本抽三枝直過¶
堂前屋脊一枝不及相國同堂昆弟三人曰程曰石皆¶
登宰執惟福一人歷七鎮使相而已葢一枝稍短耳(玉泉/子)¶
槐癭裴度在相位日有人寄槐癭一枚欲削為枕時郎¶
中庾威世稱博物召相别之庾捧玩良久白曰此槐癭¶
<pb:KR3k0049_WYG_051-39b>¶
是雌樹生者恐不堪用裴曰郎中甲子多少庾曰某與¶
令公同是甲辰生公笑曰郎中便是雌甲辰(盧氏/雜記)¶
易榆以槐呉湊為京兆尹兼兵部尚書先是街樾稀殘¶
有司蒔榆其空湊曰榆非人所蔭既悉易以槐及槐成¶
而湊以亡行人指樹懷之(傳/)¶
柱生槐枝長安城有孫家宅居之數世堂屋甚古其堂¶
前一柱忽生槐枝孫氏初猶障蔽之不欲人見期年之¶
後漸漸滋茂以至柱身通體而變壞其屋上衝秘藏不¶
<pb:KR3k0049_WYG_051-40a>¶
及衣冠士庶之來觀者車馬填咽不久偓處巖廊居節¶
制人以為應三槐之兆亦甚異也其孫愇備言之(玉堂/閒話)¶
槐生室中呂蒙正方應舉僦舍建隆觀沿幹入洛鏁室¶
而去自冬涉春方回啟户視之床前槐枝叢生高二三¶
尺蒙茸合抱是年登科十年作相(幕府燕/聞録)¶
出烟熈寜中呉仲庶知成都一日文明㕔前大槐枝葉¶
皆出烟色青白如焚香至暮方止木如故楊損之云陰¶
符稱火生於木初發必克疑將有士卒作難而不成者¶
<pb:KR3k0049_WYG_051-40b>¶
後月餘果有告戍卒議亂者皆獲(楊彦齡/筆録)¶
西夏無槐西夏無槐惟夏州有一株或要槐葉移牒取(酉/陽)¶
忠南無槐白居易云忠州有茘枝一株槐一株自忠之¶
南更無槐自忠之北更無茘枝(傳/載)¶
音聲樹都堂南門道東有古槐垂陰至廣或夜聞絲竹¶
之音則省中有入相者俗謂音聲樹(南部/新書)¶
一日三榮三悴晉陽都城北角有槐木一日之間三榮¶
三悴(玉箱/雜記)¶
<pb:KR3k0049_WYG_051-41a>¶
　　榆¶
玉衡散玉衡星散為榆(運斗/樞)¶
蕪荑藲至無姑其實夷注無姑之榆也所謂蕪荑(爾/雅)蕪¶
荑一名無姑(本/草)蕪荑在地赤心者善(范子/計然)¶
無情劉子駿信方士虚言為神仙可學余見其庭下大¶
榆樹久而剥折指謂曰彼樹無情然猶枯蠧人雖欲愛¶
養何能使之不衰(桓譚/新論)¶
為籬鄭澤為魏郡太守百姓乏材木乃課種榆為籬(魏/志)¶
<pb:KR3k0049_WYG_051-41b>¶
嘔生榆魏桓帝曾中蠱嘔吐之地仍生榆參合陂土無¶
榆樹故世人異之(魏/書)¶
參合太祖道武皇帝諱珪七月七日生於參合陂比明¶
年有榆生於藏胞之坎後遂成林¶
&KR1932;榆賊河間邢果反衆踰十萬先是河南人常笑河北¶
人好食榆葉故齊人號之為&KR1932;榆賊為元天穆討平之¶
(魏𫝊/二)&KR1932;音闥歠也徐曰謂若犬以口取食也韓曹成玉¶
碑&KR1932;隨光化¶
<pb:KR3k0049_WYG_051-42a>¶
鞭竪成林大河在金城北門東流有梁泉注之出縣之¶
南山按耆舊言梁暉字始娥漢大將軍梁兾後兾誅入¶
羗後其祖父為羗所推為渠帥而居此城土荒民亂暉¶
將移居抱罕出頓此山為羣羗圍廹無水暉以所執榆¶
鞭竪地以青羊祈山神泉湧出榆木成林(水/經)¶
濟南頻見所上利民之術植濟南之榆栽漢中之漆(魏/虞)¶
(璩輿龎/惠恭書)剥榆皮于秋塞掘蠻䑕於寒山(庾信謝/賚采啟)¶
令人眠豆令人種榆令人眠愚智所知也(嵇康養/生論)食枌¶
<pb:KR3k0049_WYG_051-42b>¶
榆則眠不欲覺(嵇康養/生論)¶
至仁榆為人君徳至仁也夢採榆葉受賜恩也夢居樹¶
上得貴官也夢其葉滋茂福祿薦也(夢/書)¶
姑榆有姑榆有郎榆郎榆無莢村人任車用至善蠡者¶
出渤海東光以供官(廣/志)¶
　　栁¶
天棘栁曰天棘杞栁亦曰澤栁(通/志)¶
桞楊楊蒲栁也檉河桞也栁小楊也(説/文)¶
<pb:KR3k0049_WYG_051-43a>¶
家下栁展禽之家有栁樹身行惠徳因號栁下惠一曰¶
邑名(淮南/注)¶
易㧞魏哀王以田需為相惠子謂需曰子善事左右今¶
夫樹楊横之則生折而樹之又生然使十人樹楊一人㧞之則¶
不生楊矣子雖自樹于王而欲去之者衆必危矣(春秋/後語)¶
為字呈祥昭帝時上林苑中大栁樹斷臥地一朝起生枝¶
葉有蟲食其葉為字曰公孫病已立睦孟以為木下民之¶
象當有從民間受命者及昌邑廢更立宣帝帝本名病已¶
<pb:KR3k0049_WYG_051-43b>¶
三眠漢苑中有栁狀如人號曰人栁一日三眠三起(三/輔)¶
(故/事)豈如河畔牛星隔嵗止聞一過不比禁中人栁終朝¶
剰得三眠(玉溪生江/文嫣賦)¶
章臺栁張敞為京兆尹時罷朝㑹過走馬章䑓街有桞¶
終唐時號章臺栁(世/説)¶
編栁為經孫敬到洛在太學左右一小屋安止母然後¶
入學編栁為簡以冩經睡則懸頭于梁(楚國先/賢𫝊)¶
鍜於下嵇康性絶巧能鍛家有一栁樹甚茂乃激水以圜¶
<pb:KR3k0049_WYG_051-44a>¶
之每夏月居其下遨戲及鍜呂安慕康高致每一相思¶
輒千里命駕(晉/書)¶
濯濯王恭字孝伯有人嘆其形茂者云濯濯如春月栁(世/説)¶
望秋落顧悦與簡文同年而髪早白簡文曰卿何以先¶
白對曰蒲栁之姿望秋而落松柏之質經霜彌茂(世/説)顧¶
凱之為父傳曰君以直道陵遲於世入見王王髪無二¶
毛而君已斑白問君年乃曰卿何偏早白君曰松柏之¶
姿經霜猶茂臣蒲栁之質望秋先零受命之異也王稱¶
<pb:KR3k0049_WYG_051-44b>¶
善久之(注/)¶
十圍桓温自江陵北征經金城見少為琅琊時所種桞¶
皆已十圍慨然嘆曰木猶如此人何以堪攀枝執條泫¶
然流涕(劉義/慶)¶
陶公栁陶侃領江州刺史鎮武昌嘗課諸營種栁都尉¶
夏施夜盗㧞郡西門栁為已所種侃後因駐車施門問¶
此是郡西門栁何故盗種此施怖謝罪時人憚之(晉中/興書)¶
以栁自蔽顧愷之癡信小術桓𤣥嘗以一葉栁紿之曰¶
<pb:KR3k0049_WYG_051-45a>¶
此蟬翳葉也以自蔽𤣥溺焉愷之信不見益珍重之俗¶
𫝊愷之有三絶此癡之一絶(世/説)¶
化松凉張天錫之嗣事也栁化為松火出泥中¶
甘棠王敬則嘗使魏於北館種楊栁後員外郎虞長曜¶
北使還敬則問我昔種楊樹今各大小長曜曰虜中以¶
為甘棠(南/齊)¶
五栁陶潜宅邊有五栁樹嘗自著五栁先生𫝊(南/史)¶
風流劉悛之為益州刺史獻蜀栁數株枝條甚長狀若¶
<pb:KR3k0049_WYG_051-45b>¶
絲縷時舊宮芳林苑始成武帝以植於太昌靈和殿前¶
嘗翫咨嗟曰此楊栁風流可愛似張緒當年時其見賞¶
愛如此(齊書/南史)¶
古栁劉瓛兄弟三人共處蓬室一間習業不廢聚徒教¶
授常有數十丹陽尹袁燦於後堂夜集聞而請之指㕔¶
事前古栁樹謂瓛曰人謂此是劉尹時樹每想高風今復¶
見卿清徳可謂不衰矣瓛琰之曾孫琰晉時為丹陽尹(南/史)¶
交讓陸惠曉與張融幷宅其間有池池上有二株楊栁¶
<pb:KR3k0049_WYG_051-46a>¶
何㸃嘆曰此池便是醴泉此樹便是交讓(上/)¶
獨茂栁機字匡時初機在周與族人昂俱歷顯要及機¶
昂幷為外職楊素時為納言用事因上賜宴素戲機曰¶
二栁俱摧孤楊獨聳坐皆歎笑(隋/書)¶
隋堤焬帝自板渚引河築街道植以栁名曰隋堤一千¶
三百里(隋/書)狄煥字子炎梁公後也寄于南嶽以林泉自¶
適題柳云天南與天北此處影婆娑翠色折不盡離情¶
生更多雨餘籠㶚岸烟瞑夾隋河自有佳名在秦松繼¶
<pb:KR3k0049_WYG_051-46b>¶
得麽(雅言/系述)¶
車葢渤海公高熲孩孺時家有栁樹高百許尺亭亭如¶
車葢里中人父老曰此家當出貴人(隋/書)¶
生女媧墳乾元中虢州刺史王竒光奏閻鄉縣女媧墳¶
天寳十三載大雨晦冥忽失所在至夜河墳忽聞河中¶
雷雨聲曉見其墳湧出上有雙栁樹下有巨石栁各高¶
十餘丈畫圖進上以示百官(舊/唐)¶
三栁李錫天寳中為虞城令蠡丘館東有三栁焉公徃¶
<pb:KR3k0049_WYG_051-47a>¶
來憇之飲水則去行路勿剪比于甘棠鄉人田樹而書¶
頌四十有六篇(李集去/思頌)¶
蒔栁于庭韋虚心維子初為郎蒔栁于庭及虚心兄弟¶
居郎省對之輒斂容(傳/)¶
瑞桞呂渭為禮部侍郎中書省中有柳樹建中末枯死興¶
元元年車駕還京其樹再榮人以為瑞柳渭以為賦題上¶
聞而惡之渭因入閣遺失請託文信遂出為譚州刺史(舊/唐)¶
夢栁仆地栁宗元自永州司馬召至京師詣卜者問命¶
<pb:KR3k0049_WYG_051-47b>¶
曰余栁姓也昨夢栁樹仆地其不祥乎卜者曰生則栁樹¶
仆則柳木木者牧也君其牧栁州乎卒如其言(紀異録/因話録)¶
結栁結𢃄栁枝娘洛中里娘也聞誦義山燕臺詩乃折¶
栁結帶贈義山乞詩(麗情/集)¶
栁將軍盧虔於古宅中遇栁將軍者驗之乃一枯栁樹(宣室/志)¶
數嵗成林范希朝遷振武節度使初單于城池舊少樹¶
希朝于地處市栁子命軍人種之俄遂成林居人頼之(舊/唐)¶
譽被殺朱全忠出大梁門憇大栁下游客侍坐温曰大¶
<pb:KR3k0049_WYG_051-48a>¶
好樹衆皆稱羡温復曰此樹好作車頭衆復和之恭翔¶
等白栁樹雖佳然作車頭須夾榆樹温惡衆人之順已¶
也悉撲殺之(洛陽縉紳/舊聞記)¶
補闕栁宋辛仲甫知彭州課種栁兩行行路人謂補闕栁¶
緑條清陰緑城堤邊悉植細栁緑條散風清陰交陌(盛/𢎞)¶
(之荆/州記)¶
雨師㮒栁線栁條也色赤葉大好生河邊天將雨雨先¶
起氣應之是地氣上行也故名為雨師¶
<pb:KR3k0049_WYG_051-48b>¶
截栁法孟伯饒説宋用臣種栁睿思殿用常栁五株批¶
開㥯合為一取圓直麻縷係牛屎堅固深栽之一年有¶
三年力(暇日/記)¶
三絶建康有鳳州栁蜀主與江南結婚求得其種鳳州¶
出乎栁酒曾極詩云蜀主凾封遣時使芳根原自鳳州¶
移柔荑&KR0812;醁今安在唯有青絲拂地垂(方輿/勝覧)陜西鳳州¶
有三出妓女手皆纎白州境内生栁翠色可愛與他處¶
不同又公庫多英醖故世言鳳州有三出謂手栁酒也¶
<pb:KR3k0049_WYG_051-49a>¶
宣州士人李愈云吾鄉有四出問何物答曰漆栗筆蜜¶
(墨客/揮犀)鳳之為州當秦蜀之衝以三絶名世胡塵一起號¶
為邊鄙者四十餘年淳熈初太守傳子平為詩于壁云¶
珍珠不見小槽紅遐想柔荑嫩剥葱惟有萬條羅帶緑¶
年年依舊舞春風(鳳縣/志)¶
鳳伯鳳伯之山熊山直陵之山木多栁平丘山爰有楊¶
栁(山/經)¶
絮萍栁絮落水經宿則為浮萍(𤨏碎/録)¶
<pb:KR3k0049_WYG_051-49b>¶
順挿順挿為栁倒挿為揚¶
栁花為酒南蠻訶陵以栁花為酒(志/)¶
尼拘西域尼拘律陀樹即東夏之楊栁也西域人來止¶
稱尼拘(宋高/僧傳)¶
　　桐¶
桐華清明之日桐始華桐若不華嵗有大寒(周/書)¶
葉應月梧桐不生則九州異主注梧桐以知日月正閠¶
生十二葉一邊有六葉從下數一葉為一月至上十二¶
<pb:KR3k0049_WYG_051-50a>¶
葉有開則十三葉視葉小者則知閏何月也不生則九¶
州異居天下不同也(遁/甲)¶
為琴神農皇帝削桐為琴(桓譚/新論)¶
為珪成王與唐叔虞燕居援梧桐葉剪珪以告曰以此¶
封汝虞喜以告周公周公請封虞王曰余與虞戲周公¶
曰天子無戲言於是遂封叔虞于晉(呂/覧)¶
琴川梧桐苑在呉夫差舊國一名琴川梧園宮在句容¶
縣傳云呉王别館有楸梧成林焉古樂府云梧宮秋呉¶
<pb:KR3k0049_WYG_051-50b>¶
王愁是也(述異/記)¶
梧宮楚使使聘于齊齊王饗之梧宮使者曰大哉梧乎¶
王曰江漢之魚吞舟大國之樹必巨使何怪焉使者曰¶
昔燕攻齊遵洛路渡濟橋焚雍門擊齊左而虚其右王¶
歜絶頸而死于杜山公孫差格死于龍門飲馬于淄渑¶
定獲于琅瑘王與太后奔于莒逃于陽城之山當此之¶
時則梧之大何如乎王使刁勃對之曰使者問梧之年¶
乎昔者荆平王為無道加諸申氏殺子胥父與其兄子¶
<pb:KR3k0049_WYG_051-51a>¶
胥入呉闔閭以為將相三年將呉兵復讎楚戰勝于柏¶
夆級頭百萬囊瓦奔鄭王保於陏引師于郢軍雲行乎¶
郢之都子胥親射王宮掘平王冡笞其屍數以其罪曰¶
吾先人無罪而子殺之士卒人皆百焉然後止當若此¶
時梧可以為樹矣(説苑奉/使篇)齊城有梧桐臺即梧宮也(齊地/記)¶
三葉昭帝元鳳三年馮翊人獻桐枝長六尺九枝三葉¶
也(伏侯古/今注)¶
象人李子長為政欲知囚情以梧桐為人象囚之形鑿¶
<pb:KR3k0049_WYG_051-51b>¶
地為䧟以盧為槨臥木囚其中囚罪正則木囚不動囚¶
寃侵奪木囚動出不知囚之精神著木人乎將精神之¶
氣動木人也(論衡/亂龍)¶
桐廬桐廬縣呉黄武四年分富春置以桐溪側有大桐¶
樹垂條偃葢傍蔭數畆逺望似廬因謂之桐廬(十道/志)¶
桐郎騫保坐擅近塢上北樓宿暮鼓二中有人著黄練¶
單衣白帢侍人炬炬火上樓保懼藏壁中須臾有二婢¶
上帳使迎一女子上與白帢人入帳宿未明白帢輒先¶
<pb:KR3k0049_WYG_051-52a>¶
去保因入帳中問侍女子向去者誰答曰桐郎道東廟¶
樹是至暮二更桐郎復來保乃斫取之縳著樓柱明日¶
視之形如人長三尺餘檻送詣丞相渡江未半風浪起¶
桐郎得投入水風波乃息(志/怪)¶
鳳條鶉鷃棲翔鳳之條黿鼉游昇龍之淵識真者所為¶
憤結也(陳璩與劉/公幹書)假翼鳴鳳條濯足升龍淵(陸士衡従/梁陳詩)¶
歷城房家園齊博陵君豹之山也其中雜樹森竦或有¶
人折其桐枝者君曰何謂傷吾鳳條自後人不復折(酉/陽)¶
<pb:KR3k0049_WYG_051-52b>¶
任昉報陸倕感知己賦過龍津而一息望鳳條而曾翔¶
(梁/書)¶
阿房待鳳初長安謡云鳳凰鳳凰止阿房符堅遂于阿¶
房城植桐數萬株以待之其後慕容冲入阿房城而止¶
焉冲小字鳳凰¶
雙桐沙門僧瑜幼入釋門誓欲焚身以宋孝建中集薪¶
為龕請僧設齋禮别而入火中經三日而瑜房内忽生雙¶
桐樹枝根豐茂鬱翠非常道俗異之號為雙桐沙門(高僧/傳)¶
<pb:KR3k0049_WYG_051-53a>¶
柏變王宴為員外郎父普曜齋見柏樹忽成梧桐論者¶
以為梧桐雖有棲鳳之美而失後凋之節宴後果然不¶
能終(齊/書)¶
桐山齊豫王嶷於邸起土山列種桐竹號為桐山武帝¶
幸之置酒為樂顧臨川王映王邸亦有嘉名不映曰臣¶
好棲靜因以為稱又問武陵王畢畢曰臣山卑不曾棲¶
靈昭景惟有蕨薇直號首陽山帝曰此直勞者之歌也(南/史)¶
園植桐栁㑹稽孔珪家起園列植桐栁多搆山泉殆窮¶
<pb:KR3k0049_WYG_051-53b>¶
直趨齊衡陽王蕭鈞徃遊之珪曰殿下處朱門游紫闥¶
詎得與山人交耶答曰身處朱門而情游江海形入紫¶
闥而意在青雲鈞齊高帝子也(南史衡陽/王道度𫝊)¶
降鳳彭城王&KR0944;與帝昇金墉顧見堂後桐竹曰鳳凰非¶
梧桐不棲非竹實不食今桐竹幷茂詎能降鳳乎&KR0944;曰¶
鳳凰應徳而來豈桐竹能降帝曰朕亦未望降之(後魏/書)¶
茂桐詩元魏孝文宴侍臣于清徽堂日宴移于流化池¶
芳林下帝仰觀桐葉之茂曰其桐其椅其實離離愷悌¶
<pb:KR3k0049_WYG_051-54a>¶
君子莫不令儀今林下諸賢足敷歌詠遂令黄門侍郎¶
崔光讀暮春羣臣應制詩至彭城王&KR0944;詩帝為改一字(北/史)¶
更植契苾何力司稼少卿梁修仁新作大明宮植白楊¶
于庭示力曰此木易成不數年可庇何力不答但誦白¶
楊多悲風蕭蕭愁殺人之句修仁驚悟更植以桐(記/)¶
省桐自枯開元四年尚書考功院㕔前一雙桐樹忽然¶
枯死旬日考功員外郎邵某卒尋而麴光冲為郎中判¶
郡舊案月餘西邊樹又枯死省中憂之未㡬而光冲又¶
<pb:KR3k0049_WYG_051-54b>¶
卒(僉/載)¶
破桐葉以進李泌徳宗在奉天召赴行在時李懷光叛¶
嵗又蝗旱議者欲赦懷光常博問郡臣泌破一桐葉附¶
使者以進曰陛下與懷光君臣之分不可復合如此葉¶
矣由是不赦(新/唐)¶
佳樹酬直王義方為御史買宅數日忽對賔朋指庭中¶
青桐樹一雙曰此無酬直親朋言樹當隨此别無酬例¶
義方曰此佳樹非他物比召宅主付錢四千(傳/)¶
<pb:KR3k0049_WYG_051-55a>¶
汗脂唐京兆釋守素者居興禪寺其院幽僻庭有青桐¶
四株皆素之手植元和中卿相多遊此院青桐至夏中¶
無何發汗頗汚人衣如輠脂焉而不可浣時相國鄭公¶
絪嘗與丞郎數人避暑且惡其滴瀝謂素曰弟子為師¶
伐此樹各殖一松可乎及暮素戲呪之曰我種汝二十¶
餘年汝以汗之淋灑為人所惡因惡木之不可休其下¶
也來嵗若然我必薪之自爾絶蹤矣(宋高/僧傳)¶
孫枝乃斵孫枝准量所任銑注側生枝也善曰張衡應¶
<pb:KR3k0049_WYG_051-55b>¶
間曰可剖其孫枝(嵇叔夜/琴賦)孫枝之根末生者也葢桐孫¶
亦然(周禮/注)梧桐生於嶧山之陽嵓石之上採東南孫枝¶
為琴聲極清麗(風俗/通)¶
桐毳驃國有白桐木其華有白毳取其毳漬淹緝織以¶
為布(廣/志)有青桐赤桐白桐白桐宜琴瑟今雲南䍧牱人¶
緝以為布(詩義/疏)¶
受氣淳木有扶桑梧桐松柏皆受氣淳矣異於羣類者¶
松柏冬茂陰木也梧桐春榮陽木也扶桑日所出陰陽¶
<pb:KR3k0049_WYG_051-56a>¶
也(王逸/子)¶
桐木成雲桐木成雲注云取十石甕滿以水置桐其中¶
葢之三四日間氣如雲作(准萬/畢術)¶
華布益州有梧桐木其華采如絲人績以為布名曰華¶
布(華陽/國志)¶
雲門春官大司樂圓丘用孤竹之管雲和之琴瑟方澤¶
用孫竹之管空桑之琴瑟宗廟用陰竹之管龍門之琴¶
瑟注和空桑龍門皆山名也孤竹竹特生者孫枝竹枝¶
<pb:KR3k0049_WYG_051-56b>¶
根之末生者陰竹生于山北者(周/禮)¶
嶧陽桐嶧陽孤桐注嶧山之陽特生桐中琴瑟(書/)鄒山¶
古之嶧陽魯穆公改為鄒今鄒山嶧陽猶多桐樹(鄒山/記)¶
吹臺吹臺有高桐皆百圍嶧陽孤桐方此為劣(遊名/山志)¶
𤣥谿爰有梧桐生于𤣥谿傳根朽壤托險生危(崔琦/七蠲)龍¶
門之桐高百尺而無枝中鬱結之輪囷根扶疏以分離¶
(枚叔/七發)¶
寒山寒山之桐出自太冥含黄鍾以吐幹據蒼岑而孤¶
<pb:KR3k0049_WYG_051-57a>¶
生晞二春之溢露遡九秋之鳴飈零雪冩其根霏霜封¶
其條(七/命)¶
材難為弩智者有所不足故梧不可以為弩(淮/南)¶
刺桐刺桐其木為材三月三日時布葉繁密後有花赤¶
色間生葉間旁照他物皆赤皦然三五房周則三五復¶
發如是者竟嵗九真有之(南方草/木狀)¶
乾軟拒斧桐體濕則愈重乾則愈輕生時以斧砟之甚¶
易乾乃軟而拒斧故鄙諺云輕是桐重是桐難砟亦是¶
<pb:KR3k0049_WYG_051-57b>¶
桐此之謂也(相/譜)¶
大不利主俗云桐大如斗主人不利屢見之驗(𤨏碎/録)¶
請薪隣父有與人隣者有枯梧樹其隣之父言梧樹之¶
不善也隣人遽伐之隣父因請而以為薪其人不説曰¶
隣者若此其險也豈可為之鄰哉此有所宥也(呂/覧)¶
　　梓¶
木王俗呼梓為木王葢木莫良於梓故書以梓材名篇¶
禮以梓人名匠(埤/雅)¶
<pb:KR3k0049_WYG_051-58a>¶
乗火而茂君乗火而王其政和平梓為常生(禮斗/威儀)¶
雞山美梓玉山碧山多梓木雞山美梓(山/經)¶
一物四名椅梓也賈侍中説檹即椅木可作琴梓楸也¶
檟楸也(説/文)楸之疏理色白而生子者為梓梓實桐皮白¶
椅(詩義/疏)白色有角者為梓或名角楸又名子楸黄色無¶
子者為栁楸世人見其木黄呼為荆黄楸(齊民/要術)棘實曰¶
棗梓實曰豫章桑實曰椹柘實曰佳(古今/注)越人多種豫¶
章樹梓即豫章也(十道/志)¶
<pb:KR3k0049_WYG_051-58b>¶
化松太姒夢太子發取周庭之梓樹於商闕間化為松¶
柏柞棫(周/書)¶
為櫬齊姜(成公/夫人)薨初穆姜(成/母)使擇美檟以自為櫬與頌¶
琴季文子取以葬君子曰非禮也禮無所逆婦養姑者¶
也𧇊姑以成婦逆莫大焉(襄二/十九)¶
樹檟初季文子為已樹六檟於蒲圃東門之外定姒薨¶
匠慶請木季孫曰畧匠慶用蒲圃之檟季孫不御君子¶
曰志所謂多行無禮必自及也其是之謂乎¶
<pb:KR3k0049_WYG_051-59a>¶
樹墓子胥將死告舍人曰必樹吾墓上以梓梓可為器¶
而抉吾眼於吾之東門上以觀越兵之入呉也(史/記)¶
精為青牛秦文公造長安宮面四百里南至終南山山¶
有梓樹大數百圍蔭宮中公惡而伐之連日不尅輒大¶
風雨夜有鬼問梓樹樹曰豈奈吾何鬼曰若使三百人¶
披頭以絲繞樹豈不敗汝樹黙然不應明日人言于秦¶
王王依此言伐之中有青牛逐之入澧水(郭氏𤣥/中記)秦文¶
公時梓樹化為牛以騎擊之騎不勝或墮地髻解被髪¶
<pb:KR3k0049_WYG_051-59b>¶
牛畏之入水故秦因是置旄頭騎使先驅(列異/傳)¶
夢庭生梓衛子夫入宮嵗餘不得見因涕泣請出上曰¶
吾昨夜夢子夫中庭生梓樹數株豈非天意乎是日幸¶
之有娠(漢武/故事)¶
墓梓生枝葉元帝初元四年皇后曽祖父濟南東平侯¶
王伯墓門梓柱卒生枝葉上出屋劉向以為王氏貴盛¶
將凌漢家之象也後王莽簒位自説之曰初元四年莽¶
生之嵗也當漢九世火徳之厄而有此祥興於高祖考¶
<pb:KR3k0049_WYG_051-60a>¶
之門門為開道梓猶子也言王氏當有賢子開通祖統¶
起於柱石大臣之位受命而王之符也劉向疏云王氏¶
先祖墳墓在濟南者其梓柱生枝葉扶疏上出屋根垂¶
地中雖孝昭冠石立於太山仆栁起於上林無以過此¶
之明也¶
孝感應慎字仲華東平相事後母至孝有梓樹生於㕔¶
事室上徙置府庭繁茂長大人以為孝感之應(東觀/記)¶
陸倕尋陽太守章曰不能使府庭生梓横閣誦經俯闚¶
<pb:KR3k0049_WYG_051-60b>¶
朱輜仰瞻繒冕(晏類要/類聚)¶
長楸九章望長楸而太息室屋之間有此木則餘材皆¶
不復震其葉可以餉豕肥碩三倍(雅/翼)¶
荆氏宋有荆氏者宜楸柏桑其拱把而上者求祖猴之¶
杙者斬之三圍四圍求高名之麗者斬之七圍八圍婁¶
人富商之家求禪傍者斬之此材之患也(莊人/間世)¶
楸户淮北榮南河濟之間千樹楸與千户侯等(漢/)呉中¶
有陸家白蓮種顧家斑竹趙有韓氏酸棗中山有楸户¶
<pb:KR3k0049_WYG_051-61a>¶
掌楸木者楸可為什器(述異/記)¶
楚材蔡聲子聘于晉還如楚令尹子木與之語問晉故¶
焉且曰晉大夫與楚孰賢對曰晉卿不如楚其大夫則¶
賢皆卿材也如把梓皮革自楚徃也雖楚有材晉實用¶
之(襄二/十五)¶
　　豫章¶
木生堯聘許由為九州長由惡耳洗耳於河巢父見而¶
謂之曰豫章之木生於高山工雖巧而不能得子欲避¶
<pb:KR3k0049_WYG_051-61b>¶
世何不藏深(高士/傳)¶
七年可知豫章之為木也生七年而後可知昔漢武寳¶
鼎二年立豫章宮於昆明池中作豫章木殿(述異/記)¶
茂蔚豫章城之南門曰松陽門門内有樟樹高七丈五¶
尺大二十五圍枝葉扶疏垂蔭數畆應劭漢官儀曰豫¶
章郡樹生庭中故以名郡矣此樹嘗中枯逮晉永嘉中¶
一旦更茂豐蔚如初咸以中宗之禪也禮斗威儀曰君¶
政訟平豫章常為生太興中元皇果興大業於南故郭¶
<pb:KR3k0049_WYG_051-62a>¶
景純南郊賦云弊樟擢秀於祖邑是也以宣王祖為豫¶
章故也(水/經)¶
枝垂新淦縣封谿有聶父所用樟木殘柯者遂生為樹¶
今猶存其木合抱始倒植之今枝條皆垂下(豫章/記)¶
櫨棟藜藿之生蝡蝡然日加數寸不可以為櫨棟楩柟¶
豫章之生也七年而後知故可以為棺舟(淮備/務)¶
剖棃伐楩柟豫章而剖棃之或為棺槨或為柱梁披斷¶
撥檖所用萬方然一木之樸也(上齊/俗)¶
<pb:KR3k0049_WYG_051-62b>¶
似&KR1716;延叔堅曰豫章與&KR1716;木相似七年乃可别(&KR1716;音/尤)¶
　　楠¶
讓木黄金山有柟樹一年東邊榮西邉枯後年西邊榮¶
東邊枯年年如此張華曰交讓者此是也(潯陽/記)雉山有¶
木名交讓衆木敷榮後方萌芽亦更嵗更榮枯也(武陵/郡記)¶
楠木植之成行列枝葉若相迴避然謂之讓木(選註/)¶
骰柏骰柏楠出西番及馬湖紋理縱横不直其中有山¶
水人物等花者價高亦難得又謂之骰子香楠(格古/要論)¶
<pb:KR3k0049_WYG_051-63a>¶
　　杉¶
柀煔煔似松生江南可以為船及棺材作柱埋之不腐(爾/雅)¶
孤樹太液池中有小池名孤樹池池中有一洲洲上有¶
檆樹一株十餘圍望之如車葢故取名之(西京/雜記)¶
休徴合浦東二百里有一杉樹葉落含風入洛陽城内¶
漢時善相者云此休徴當出王者故遣千人伐樹役夫¶
多死三百人坐斷株上食過足相容(交州/記)¶
覆谷西山有漢太𫝊陳蕃墓遥望兩杉樹聳柯出嶺垂¶
<pb:KR3k0049_WYG_051-63b>¶
陰覆谷(南康/記)¶
柏補侍御史秦武奏平陵前道東杉樹一株僵死以柏¶
栽補之請収陵令推劾(晉咸康/起居注)¶
　　楓¶
欇欇爾雅云楓欇欇孫炎云生江南有寄生枝高三四¶
尺生毛一名楓子天旱以泥泥之即雨又注楓賦云楓¶
木葉厚無風自動天雨則止(相感/志)爾雅謂楓為欇欇言¶
天風則鳴聶聶也説文解字云楓木厚葉弱枝善摇漢¶
<pb:KR3k0049_WYG_051-64a>¶
宮殿中多植之至霜後葉丹可愛故騷人多稱之(圖/經)景¶
福殿賦云若充庭槐楓被宸説文曰宸屋宇也(選/)¶
械化黄帝殺蚩尤於黎山之丘擲其械於大荒之中宋¶
山之上其械化為楓木之林(王瓘廣軒/轅本紀)¶
靈楓南中有楓子鬼楓木之老者人形亦呼為靈楓焉¶
(述異/記)五嶺之間多楓木嵗久則生瘤癭一夕遇暴雷驟¶
雨其樹贅暗長三五尺謂之楓人越巫取之作術有通¶
神之驗取之不以法則能化去(南方草/木狀)¶
<pb:KR3k0049_WYG_051-64b>¶
楓天江東江西山中多有楓木人於楓樹下生似人形¶
長三四尺夜雷雨即長與樹齊見人即縮依舊曾有人¶
失笠於明日看笠子挂在樹頭上旱時欲雨以竹束其¶
頭禊之即雨人取以為式盤極神驗楓天棗地是也(僉/載)¶
楓天棗地置之槽則馬駭置之輒則車覆(兵/法)楓子留為¶
式桐孫待作琴(庾信/詩)¶
楓香楓脂一名白膠香(雅/翼)楓脂入地千嵗為琥珀(金樓/子)¶
化人老楓化為羽人(化/書)¶
<pb:KR3k0049_WYG_051-65a>¶
　　椿¶
二種椿木樗木形幹相類但椿木實而葉香可噉樗木¶
疎而氣臭膳夫亦能熬去其氣北人呼樗為山椿江東¶
人呼為鬼目葉脫處有痕如樗蒱子又如眼目故得此¶
名(圖/經)¶
立塗惠子謂莊子曰吾有大樹人謂之樗其大本擁腫¶
而不中繩墨其小枝卷曲而不中規矩立之塗匠者不¶
顧今子之言大而無用衆所同去也莊子曰何不樹之¶
<pb:KR3k0049_WYG_051-65b>¶
於無何有之鄉廣莫之野彷徨乎無為其側逍遥乎寢¶
臥其下(莊逍/遥)¶
婆娑羅洛陽北山謂之邙山其上無大樹大葉都城之¶
北嶺上有古樗樹不知其來早晚婆娑周&KR0158;四五畆以¶
來在伊闕正南相當越公等將建都城之日據此樹以¶
為南北定准嫌樗木名惡號曰婆娑羅樹矣(河洛/記)¶
大椿楚之南有冥靈者以五百嵗為春五百嵗為秋上¶
石有大椿者以八千嵗為春八千嵗為秋(莊/子)¶
<pb:KR3k0049_WYG_051-66a>¶
　注椿一名橓橓木槿也夫明曰大椿矣而乃以為木¶
　槿豈專以無窮無極槩之耶¶
　　櫟¶
柞櫟櫟其實梂櫟橡實也梂盛實之房也(爾/雅)秦風山有¶
苞櫟陸璣云秦謂柞櫟為櫟唐風云集于苞栩陸云今¶
柞櫟也徐州人謂櫟為杼或謂為栩其子為皂或言皂¶
斗其殻為汁可以染皂今京洛及河内言杼斗謂櫟為¶
杼五方通語也然則柞櫟也杼也栩也皆橡櫟之通名¶
<pb:KR3k0049_WYG_051-66b>¶
也(本/草)吳越之間名柞為櫟(風土/記)杼實曰橡(古今/注)¶
不出火十二月其樹櫟之可以為車轂木不出火惟櫟¶
為然亦應隂氣也(淮/南)¶
散木匠石之齊至乎曲轅見櫟社樹其大蔽牛絜之百¶
圍其髙臨山十仞而後有枝其可以為舟者旁十數觀¶
者如市匠伯不顧遂行不輟弟子厭觀之走及匠石曰¶
自吾執斧斤以隨夫子未嘗見材如此其美也先生不¶
肯視行不輟何邪曰散木也以為舟則沈以為棺槨則¶
<pb:KR3k0049_WYG_051-67a>¶
速腐以為器則速毀以為門户則液滿以為柱則蠧是¶
不材之木也無所可用故能若是之壽匠石歸櫟社則¶
夢曰若將比予於文木耶使予也而有用且得有此大¶
也耶(莊人/間世)合壁樗下引文木誤¶
　　楝¶
楚楚荆也牡荆蔓荆也(廣/雅)一名羊櫨一名空疏(六甲/陰符)¶
心方楚焞以荆為之燃以灼必以荆者凡木心圓荆心¶
方也(禮弓/矢圖)¶
<pb:KR3k0049_WYG_051-67b>¶
三種寧浦有三種荆金荆可作枕紫荆堪作牀白荆堪¶
作履與他處牡蔓荆全異又彼境有牡荆指病自愈節¶
不相當者日暈時刻之與病人身齊等置牀下雖危困¶
亦愈(南方草/木狀)¶
笞王荆文王得葆申曰先王卜以臣為葆吉今若此王¶
之罪當笞王曰願請變更而無笞葆申曰臣承先王之¶
令不敢廢也王曰敬諾引席王伏葆申束細荆五十跪¶
而加之于背如此者耳謂王起矣王曰有笞之名一也¶
<pb:KR3k0049_WYG_051-68a>¶
遂致之申曰臣聞君子耻之小人痛之恥之不變痛之¶
何益葆申趣出自流於淵請死罪文王曰此不榖之過¶
也葆申何罪王乃變更召葆申後荆國兼國三十九(呂/覧)¶
牡荆梁天監三年上將合神仙飯奉敕論牡荆曰荆花¶
曰多子子麄大歷歷疎生不過三兩莖多不能圓或褊¶
或異或多似竹節葉與與荆不殊蜂多採牡荆牡荆汁¶
冷而甜餘荆被燒則烟火氣若牡荆體慢汁實烟火不¶
入其中主治心風第一于時逺近㝷覔不得猶用荆葉¶
<pb:KR3k0049_WYG_051-68b>¶
今之所有者云(登真隱/訣注)郊祀志以牡荆為幡竿(漢/書)¶
金荆五年南方置北景林邑海陰三郡北景在林邑南¶
大海中與海陰接境或云馬援鑄柱尚存地暑熱多大¶
林木高者數百㝷有金荆生於高山峻阜大者十圍盤¶
屈瘤蹙文如美錦色艶於真金中夏時有於海際得之¶
工人數用甚精妙貴於沉檀(大業拾/遺録)煬帝令朱寛征留¶
仇國還得金荆瘤數十片木色如真金密緻而文彩盤¶
蹙有如美錦甚香極細可以為枕及案面雖沉檀不能及(僉/載)¶
<pb:KR3k0049_WYG_051-69a>¶
　　五加¶
五加皮五加皮樹本是白楸其上有葉如蒲葉者其葉¶
三花是雄五葉花是雌一名村漆一名&KR0600;節俗名為追¶
風使(本/草)¶
金塩舜嘗登蒼梧山曰厥金玉之香草朕用偃息正道¶
此乃五加也又異名曰金塩昔西域真人王屋山人王¶
常言何以得長久何不食石蓄金塩母何以得長壽何¶
不食石用玉豉玉豉者即地榆也五加地榆皆是煑石¶
<pb:KR3k0049_WYG_051-69b>¶
而餌得長生之藥也昔尹公度聞孟綽子董士固共相¶
與言曰寧得一把五加不用金玉滿車寧得一斤地榆¶
安用明月寳珠(東華真人/煑石經)¶
五車之精大王君云五加葢天有五車之星精也人應¶
五湖人應五徳位應五方物應五車故青精入莖則有¶
東方之液白氣入節則有西方之津赤氣入華則有南¶
方之光𤣥精入根則有北方之固黄烟入皮則有戊巳¶
之靈五神鎮生相轉肓成用之者真仙服之者反嬰也(本/草)¶
<pb:KR3k0049_WYG_051-70a>¶
　　楤木¶
陽精木者陽精生於陰故水者木之母也木之為言觸¶
氣動躍也其字八推十為木八者陰合十者陽數(元含/苞)¶
本末草洪者為本而殺者為末禽獸之性大者為首而¶
小者為尾末大於本則折尾大於腰則不折故食其口¶
而百節肥灌其本而枝葉美(淮/南)¶
五方古禮男子生而射天地四方其文云東方之弧以¶
梧桐者東方之草春木也南方之弧以栁栁者南方之¶
<pb:KR3k0049_WYG_051-70b>¶
草夏木也中央之弧以桑桑者中央之木也西方之弧¶
以棘棘者西方之草秋木也北方之弧以棗棗者北方¶
之草冬木也(青史/子)¶
三時木名三時草命一嵗若椿从春楸从秋榎从夏所¶
謂木名三時芓从予蔩从寅茒从夘莤从酉荄从亥&KR0034;¶
从丁茂从戊芑从巳莘从辛葵从癸之類命以一嵗支¶
幹故曰草命一嵗也(董/子)¶
賓連王者繼嗣平明則賔連生于户闊達生于房連累¶
<pb:KR3k0049_WYG_051-71a>¶
相承象繼嗣也(白虎/通)賔連闊達生于房室王者御后妃¶
有節生(宋/志)¶
平露王者使賢不肖位不相踰則平露生庭狀如葢政¶
平則正不平則傾(白虎/通)平露如葢以察四方之政其國¶
不平則隨方而傾(宋/志)¶
紫脱王者仁義行則生紫脱(瑞應/圖)君乗木而王政太平¶
蔓竹紫脱為之常生(禮斗/)¶
華平植華平於春圃(東京/賦)其枝正平王者有徳則生徳¶
<pb:KR3k0049_WYG_051-71b>¶
剛則仰徳弱則低(宋/志)¶
睪蘇崙者之山有木焉其狀如穀而赤理其汗如漆其¶
味如飴食者不饑可以什勞其名曰白䓘可以血玉(山/經)¶
櫔木歷兒之山其上多橿多櫔木是木也方莖而圓葉¶
黄華而毛其實如楝服之不忘(山/經)¶
千嵗狼山有異木人無見其朽者其名千嵗葉似棗色¶
似桑冬夏青貞強少節(宜都山/川記)¶
長生上林苑有千年長生樹十株萬年長生樹十株(西/京)¶
<pb:KR3k0049_WYG_051-72a>¶
(雜/記)金華殿後有皇后浴室種雙長生樹枝條交于棟上¶
團團車葢形冬日不凋葉大如掌至八九月乃生華華¶
色白子赤大如橡子不中啖也世人謂之西王母長生¶
樹(鄴中/記)華林園有萬年樹十四株(晉官/閣名)¶
不死樹圓丘山有不死樹食之乃壽(博物/志)¶
模模木生周公塜上其葉春青夏緑秋白冬黯以色得¶
其正也(淮南王/草木譜)¶
楷楷木生孔子塚上其幹枝疏而不屈以質得其直也¶
<pb:KR3k0049_WYG_051-72b>¶
(上/)蜀中有木類柞衆木榮時如枯枿隆冬方萌芽布陰¶
蜀人呼為楷木¶
仁壽晉人為介之推起思烟臺種仁壽木木似柏而枝¶
長柔軟其花堪食呂覧云木之美者有仁壽之華(拾遺/記)¶
恒春方丈山有恒春之樹葉如蓮花芬芳如桂花隨四¶
時之色昭王之末仙人採焉列國咸賀王曰寡人得恒¶
春矣何憂太清不至恒春一名沉生如今之沉香也(上/)¶
木蘭七里洲中有魯班刻木蘭為舟舟至今在洲中詩¶
<pb:KR3k0049_WYG_051-73a>¶
家所云木蘭舟出於此也木蘭川在潯陽江中多木蘭¶
樹昔呉王闔閭植木蘭於此用構宮殿也(述異/記)¶
返魂聚窟洲有返魂樹伐其根心於玉釡中煑取汁煎¶
之令可丸名曰驚精香或名震靈丸或名返生香或名¶
却死香死屍在地聞氣乃活(十洲/記)¶
君子樹華林園有君子樹三株(晉宮/閣記)¶
娑羅晉永康元年巴陵顯安寺僧房床下忽生一樹隨¶
發隨生如是非一樹生愈疾咸共異之置而不剪旬日¶
<pb:KR3k0049_WYG_051-73b>¶
之間植柯極棟遂移房避之自爾以後樹長便遲但極¶
晩秀夏中方有花葉枝落與衆木不殊多歷年稔人莫¶
識也後外國僧見之攀而流涕曰此娑羅樹也佛處其¶
下湼盤吾思本事所以泣耳而花開細白不足觀採元¶
嘉十一年忽生一花形色如芙蓉樹今見在此亦一方¶
之竒迹也(荆南記續/髙僧𫝊)天寳初安西進娑羅枝狀言臣所¶
管四鎮有㧞汗那最為密近木有娑羅樹特為竒絶不¶
庇凡草不止惡禽聳幹無慚於松栝成陰不愧於桃李¶
<pb:KR3k0049_WYG_051-74a>¶
近差官㧞汗那使令採得前件樹枝二百莖如得托根¶
長樂擢穎建章布葉垂陰隣月中之丹桂連枝接影對¶
天上之白榆(酉/陽)¶
生兒大食國王嘗遣人乗船將衣粮入海經涉八年未¶
極西崖於海中見一方石石上有樹枝赤葉青樹上忽生¶
小兒長六七寸見人不語而皆能笑動其手脚頭著樹¶
枝人摘取入手即乾黒其使得一枝還今在大食王處(唐/書)¶
端正長安西端正樹去馬嵬一舍之程及徳宗幸奉天¶
<pb:KR3k0049_WYG_051-74b>¶
觀其蔽芾鍚以佳名也後有文士題詩曰昔日偏霑雨¶
露榮徳皇西幸賜佳名馬嵬去此無多地合向楊妃塚¶
上生(抒情/集)上發馬嵬行至扶風旁花畔見石楠樹愛玩¶
之因目為端正樹葢有所思也(楊太真/外傳)¶
合歡欲蠲人之憂則贈以丹棘一名忘憂欲蠲人之忿¶
則贈以青棠一名合歡合歡枝葉柔弱互相交結每一¶
風來輒自相解了不相牽綴樹之階庭使人不忿嵇康¶
種之舍前(古今/注)其葉能去垢至暮即合故曰合昏又謂¶
<pb:KR3k0049_WYG_051-75a>¶
之夜合花(本/草)合歡蠲忿萱草忘憂(養生/論)¶
無患程雅問櫨木曰無患何也答曰昔有神巫曰瑶芝¶
能符劾百鬼得鬼則以此木為棒棒殺之世人相傳以¶
此木為衆鬼所畏競取以為器用以却邪厭鬼故曰無¶
患也(古今/注)今僧家貫之為念珠惟取紫紅色小者佳(纂/文)¶
無患子一名噤婁一名桓桓患字聲訛也(本/草)楤葉似栁¶
其核堅正黒可作香纓用辟惡氣浣垢(博物/志)無患木燒¶
之極香(酉/陽)¶
<pb:KR3k0049_WYG_051-75b>¶
女貞女貞木者少陰之精冬華不落(典/術)女貞之樹柯葉¶
冬生寒凉守節險不能傾(鄭氏婚禮/謁文賛)女貞之樹一名冬¶
生負霜葱翠振柯凌風故清士欽其質而貞女慕其名¶
(晉蘇/彦頌)¶
帝休少室之山有木名帝休葉狀如楊其枝五衢黄華¶
黒色服者不怒(山/經)¶
栯木太室之山其上有木焉葉狀如藜而赤理其名曰¶
栯木服者不妬(上/)¶
<pb:KR3k0049_WYG_051-76a>¶
慎火廣州有大樹可以御火山北謂之慎火或謂戒火¶
多種屋上以防火(南越/志)¶
勝火東武城東南有勝火木方俗音曰挺子其木經野¶
火燒炭不滅故東方朔謂為不灰之木(伏琛齊/地記)¶
不灰徐無山有不灰之木生火之石注云其木色黒似¶
炭而無葉有石赤色如丹以一石相磨則火發以然無¶
火可以終身今則無之(水/經)南海蕭丘之上生一種木雖¶
為火所著但少焦黒人或得以為薪者炊熟則灌滅之¶
<pb:KR3k0049_WYG_051-76b>¶
用之不窮(抱/朴)¶
思惟思惟樹漢時有道人自西域持具多子植於嵩之¶
西峯下後極高大有四樹樹一年三花(魏王花/木志)嵩高寺¶
中有思惟樹即貝多也如來坐貝多下思惟因以名焉¶
(嵩山/記)南印建那補羅國北不逺有多羅樹林三十餘里¶
其葉長廣其色光潤諸國書冩莫不采用(翻/譯)洛陽翊津¶
橋通翻經道塲東街其道塲有婆羅門僧及身毒僧十¶
餘人新翻諸經其所翻經本從外國來用貝多樹兼書¶
<pb:KR3k0049_WYG_051-77a>¶
書今胡書體貝多葉長一尺五六寸濶五寸許葉形似¶
琵琶而厚大横作行書隨經多少縫其一邊帖帖然(拾/遺)¶
木緜交趾定安縣有木縣樹高大實如酒杯中有綿如¶
絮之綿又可作布名曰緤一名毛布(呉録地/理志)木綿正月¶
則花大如芙蓉花落結子方生綿方葉耳子内有綿甚¶
白蠶成則熟南人以為緼絮(羅浮/山記)¶
勾芒嶺南容州陸川白石山色潔白四面懸絶上有飛¶
泉瀑布下有勾芒木可以為布里人斫之新條更生取¶
<pb:KR3k0049_WYG_051-77b>¶
之績以為布(寰宇/記)¶
木龍木龍寺有三層磚塔側生一大樹縈繞至塔頂枝¶
幹交横上平云容十餘坐枝杪四向下垂團團如柏子¶
帳經過莫有辨者梁武帝曾遣人圖冩樹形還都大休¶
屈盤似龍因呼為木龍寺(聘中道/里記)¶
抱木抱木生江溪中葉細如檜身堅類柏唯根軟不勝¶
刀鋸今潮循人用多其根刳而為履當木濕時刻削易¶
如割𤓰木乾之後柔刀不可理也或油畫或漆其輕如¶
<pb:KR3k0049_WYG_051-78a>¶
通草暑月著之隔卑濕地氣力如杉木今廣州從諸郡¶
牧守初到任皆有油畫抱木履也(嶺表/録異)¶
丹青終南山有樹直上百尺無枝上結藂條狀如車葢¶
葉一青一丹斑駁如錦繡長安謂之丹青樹亦云華葢¶
樹亦生於熊耳山中(西京/雜記)¶
樺上林賦華楓枰櫨師古曰華即今之皮貼弓者也至¶
二年汾州起汾陽宮宮南外平林率是大樺木高百餘¶
尺行從文武皆剥取皮覆菴舍(大業/拾遺)鉢室韋國用樺皮¶
<pb:KR3k0049_WYG_051-78b>¶
葢屋(隋/書)堪為燭取脂燒辟鬼(本/草)¶
桄榔桄榔樹大四五圍長五六丈洪植旁無枝條其顛¶
生葉不過數十似㯶葉斫其木肌堅難傷入數寸得麫¶
赤黄蜜緻可食(廣/志)木理有文堪為握槊局其心似藤心¶
為炙滋腴極美其鬚可為帚香潤絶勝㯶柟(北户/録)木作¶
鋘鋋利如鐵中石益利唯中焦根致敗(上/)葉下有鬚如¶
粗馬尾廣人採之以織巾子(嶺表/録異)¶
槲萬嵗登封元年春封嵩山御朝覲壇受朝賀登封壇¶
<pb:KR3k0049_WYG_051-79a>¶
南有槲樹大赦日於其杪置金鷄改名為金鷄樹(唐/書)¶
如何南方大荒有樹焉名曰如何三百嵗作花三百嵗¶
作實有核如棗様長五寸金刀割則苦竹刀割則飴木¶
刀割則酸蘆刀割則辛食之則得仙(神異/經)如何隨刀而¶
改味(顧愷之/啟蒙記)¶
文莖符禺之山其上有木名曰文莖其實如棗可以已¶
聾(山/經)¶
天上李紳詩序新昌宅書堂前有藥樹一株今已盈拱¶
<pb:KR3k0049_WYG_051-79b>¶
則長慶中於翰林院西軒藥樹下移得纔長一寸僕夫¶
封一泥圓以歸植今則長成名之曰天上樹詩云白榆¶
星底開紅甲珠樹宮中映紫霄(雜/録)¶
平仲君遷劉成云平仲之木實白如銀君遷之樹子如¶
瓠形(呉都/賦)庭中必有君遷樹莫向空臺望漢朝(陸龜/䝉詩)¶
牛筋瑶光寺内珍木香草不可勝言牛筋狗骨之木鷄¶
頭鴨脚之草亦悉備焉(伽藍/記)¶
樹語山中樹能語者非樹語也其精名曰雲陽山中午¶
<pb:KR3k0049_WYG_051-80a>¶
日稱仙人者老樹也(抱/朴)¶
連理異根同體謂之連理異畆同頴謂之嘉禾(瑞應/圖)¶
木瘣古人有言木無枝謂之瘣人之不學謂之瞽(搜神/異記)¶
杜芳杜芳籐形不能自立根本縁繞他木作房藤連結¶
如羅網相&KR0482;然其皮理連合鬱茂成樹所託樹既死然¶
後扶疎六七丈也(南州異/物志)¶
簡子籐簡子藤生縁樹木正月二月華色四月五月熟¶
實如藜赤如雄鷄冠核如魚鱗取生食之淡泊甘苦出¶
<pb:KR3k0049_WYG_051-80b>¶
交趾合逋(南方草木/物狀)¶
萪藤萪藤圍數寸重於竹可以杖篾以縳船及以為席¶
勝竹也(異物/志)¶
續斷藤藤類有十許種續斷草藤也一曰諾藤一曰水¶
藤山行渴則斷取汁飲之治人體有損絶沐則長髪去¶
地二丈斷之輒便生根至地永不死(廣州/記)¶
人子藤安南有人子藤紅色在蔓端有刺其子如人狀¶
崑崙燒之集象南中亦難得(酉/陽)¶
<pb:KR3k0049_WYG_051-81a>¶
　¶
　¶
　¶
　¶
　¶
　¶
　¶
　¶
<pb:KR3k0049_WYG_051-81b>¶
　¶
　¶
　¶
　¶
　¶
　¶
　¶
　天中記卷五十一¶
