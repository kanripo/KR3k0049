# -*- mode: mandoku-view; -*-
#+TITLE: 天中記
#+DATE: 2015-08-24 23:32:41.632859
#+PROPERTY: ID KR3k0049
#+PROPERTY: BASEEDITION WYG    
#+PROPERTY: JUAN 卷二十一
<pb:KR3k0049_WYG_021-1a>¶
欽定四庫全書¶
　天中記卷二十一¶
　　　　　　　　　　　　明　陳耀文　撰¶
　　美丈夫¶
美而艷宋公子鮑禮於國人鮑美而艷襄夫人欲通之¶
而不可乃助之施(左文/十六)¶
容冶楚襄王時宋玉休歸唐勒䜛之於王王謂玉曰身¶
體容冶口多㣲辭不亦薄乎玉曰身體容冶受之二親¶
<pb:KR3k0049_WYG_021-1b>¶
口多㣲辭聞之聖人(宋玉/風賦)¶
好女張子房之知以為其人計魁梧竒偉至見其圖狀¶
貌如婦人好女(史/記)¶
冠玉陳平少時家貧為人長大美色富人張負獨視偉¶
平曰固有美如陳平長貧者乎以女與之後沛公以平¶
為亞將或譛平曰平雖美丈夫如冠玉耳其中未必有¶
也(本/傳)¶
如瓠沛公略地過陽武張蒼以客從攻南陽蒼當斬解¶
<pb:KR3k0049_WYG_021-2a>¶
衣伏質身長大肥白如瓠時王陵見而怪其美士乃言¶
沛公赦勿斬(漢/書)¶
甚麗公孫𢎞對策時百餘人太常奏𢎞第居下策奏天¶
子擢𢎞對為第一召入見容貌甚麗拜為博士待詔金¶
馬門(上/)¶
甚都司馬相如車騎雍容閑雅甚都(上/)¶
姣好董偃始與母賣珠為事年十三隨母至館陶公主¶
家左右言其姣好主召見曰吾為母養之因留弟中教¶
<pb:KR3k0049_WYG_021-2b>¶
書計射御年十八而冠入則侍内温柔愛人以主故諸¶
公接之名稱城中號曰董君¶
美麗董賢字聖卿為太子舎人哀帝時為郎𫝊漏在殿¶
下為人美麗哀帝望見悦其儀貌拜為黄門郎寵愛日¶
甚出則参乗入御左右常與上卧起嘗晝寢偏籍上褏¶
上欲起賢未覺不欲動賢迺斷褏而起其恩愛至此¶
絶人王啇長八尺餘身體鴻大容貌甚過絶人单于來¶
朝仰視遷延却退天子聞而嘆曰此真漢相矣¶
<pb:KR3k0049_WYG_021-3a>¶
如玉陸閎字子春呉縣人暢之子也世為族姓篤行好¶
學聰明有令徳欲尚寜平公主辭疾不應建武中為尚¶
書令閎姿容如玉喜着越布单衣先武升䑓見而偉之¶
歎曰南方固多佳人自是常敇㑹稽郡獻越布焉(謝承/漢書)¶
(呉地/記)¶
如畫馬援長七尺五寸色理髮膚眉目容貌如畫(東觀/記)¶
偉麗陳喬為尚書容儀偉麗數上言政事桓帝愛其才¶
貌詔妻以公主喬固辭不聴還閉口不食七日而死(謝/承)¶
<pb:KR3k0049_WYG_021-3b>¶
(後漢/書)¶
狀異恒人蔡邕字伯喈謂從弟谷曰董卓性剛難濟吾¶
且遁逃山東以待何如谷曰君狀異恒人每行觀者盈¶
集以此自匿不亦難乎乃止¶
𫝊粉何平叔美姿儀面至白魏明帝疑其𫝊粉正夏月¶
與熱湯䴵既噉大汗出以朱衣自拭色轉皎然(世/説)晏性¶
自喜動静粉帛不去手行歩顧影(魏/畧)¶
倚玉時人目夏侯太初朗朗如日月之入懐明帝使后¶
<pb:KR3k0049_WYG_021-4a>¶
弟毛曽與夏侯𤣥共坐時人謂蒹葭倚玉樹(世/説)¶
穨唐李安國穨唐如玉山之將摧(崩/上)李豐字安國識别¶
人物海内注意明帝得呉䧏人問江東聞中國名士為¶
誰以安國對之是時豐為黄門郎改名宣上問安國所¶
在左右公卿即具以豐對上曰豐名乃被於呉越邪(魏/畧)¶
龍章鳯姿嵇康身長七尺八寸偉容色土木形骸不加¶
飾厲而龍章鳯姿天質自然正爾在羣形之中便自知¶
非常之器(别/傳)見者歎曰蕭蕭肅肅爽朗清舉或云肅肅¶
<pb:KR3k0049_WYG_021-4b>¶
如松下風髙而徐引山公曰嵇叔夜之為人也巖巖若¶
孤松之獨立其醉也傀俄若玉山之將崩(世/説)有人語王¶
戎曰嵇延祖卓卓如野鶴之在鷄羣荅曰君未見其父¶
耳(上/)¶
無雙石苞字仲容渤海南皮人也雅矌有智容儀偉麗¶
不脩小節故時人為之語曰石仲容姣無雙(晉/書)¶
擲果潘岳妙有姿容好神情少時挾弹出洛陽道婦人¶
遇者莫不連手共縈之(世/説)安仁至美每行老嫗以果擲¶
<pb:KR3k0049_WYG_021-5a>¶
之滿車(語/林)¶
連璧潘安仁夏侯湛並有美容喜同行時人謂之連璧¶
岳與湛著契故好同遊(世/説)¶
玉人裴楷字叔則為吏部侍郎風神髙邁容貌俊爽博¶
涉羣書特精義理時人謂之玉人(晉/書)裴令公有儁容儀¶
脕冠冕麤服亂頭皆好時人以為玉人見者曰見裴叔¶
則如玉山上行光映照人(世/説)¶
風塵外物王衍天行竒特明秀若神(名士/傳)總角若造山¶
<pb:KR3k0049_WYG_021-5b>¶
濤濤嗟嘆良乆既去目而送之曰何物老嫗生寜馨兒¶
(晉/書)夷甫容貌整麗妙於談𤣥恒捉白玉柄塵尾與手都¶
無分别王戎云太尉神姿髙徹如瑶林瓊樹自然是風¶
塵外物王公目太尉巖巖清峙壁立千仞王敦稱太尉¶
處衆人中似珠玉在瓦石間(世/説)石勒見夷甫謂長史孔¶
萇曰吾行天下多矣未嘗見如此人當可活不萇曰彼¶
晉三公不我為用勒曰雖然要不可加以鋒刃也夜使¶
推墻殺之(八王/故事)¶
<pb:KR3k0049_WYG_021-6a>¶
璧人衞玠在羣伍之中寔有異人之望齠齔時乗白羊¶
車於洛陽市上咸曰誰家璧人於是家門州黨號為璧¶
人(别/傳)王丞相見衞洗馬曰居然有羸形雖復終日調畼¶
若不堪羅綺(世/説)王澄及王𤣥王濟並有盛名皆出玠下¶
世云王家三子不如衞家一兒(晉/書)玠從豫章至下都人¶
乆聞其名觀者如堵墻玠先有羸疾體不堪勞遂成病¶
而死時人謂看殺衞玠(世/説)¶
神仙中人王右軍見杜𢎞治歎曰面如凝脂眼如㸃漆¶
<pb:KR3k0049_WYG_021-6b>¶
此神仙中人時人有稱王長史形者蔡公曰恨諸人不¶
見杜𢎞治耳(上/)永和中劉惔謝尚共啇畧中朝人士或¶
曰杜乂清標令上為後來之英粗可得方諸衞玠尚曰¶
安得相比其間可容數人惔又云杜乂膚清叔寳神清¶
桓彛亦云(江左名士/傳晋書)¶
琳琅珠玉有人詣王太尉遇安豊大將軍丞相在坐往¶
别屋見季𦙍平子還語人曰今日之行觸目見琳琅珠¶
玉(世/説)¶
<pb:KR3k0049_WYG_021-7a>¶
不復似世人王濛字世祖有好儀形每覽鏡自照曰王¶
文開那生如馨兒又酷貧㡌敗自以形美乃入㡌肆就¶
㡌就嫗戯乃得新㡌(語/林)林公道王長史飲襟作一來何¶
其軒軒韶舉長史為中書郎往王敬和許爾時積雪長¶
史從門外下車歩入尚書着公服敬和遥望嘆曰此不¶
復似世中人(世/説)¶
風槩桓温豪爽有風槩姿貌甚偉面有七星少與沛國¶
劉惔善惔嘗稱之曰温鬢如反猬皮眉大如紫石稜自¶
<pb:KR3k0049_WYG_021-7b>¶
是孫仲謀司馬宣王一流人(晉書/書説)初桓温自以雄姿風¶
氣是宣帝劉琨之儔有以其比王敦者意甚不平及是¶
征還於北方得一巧作老婢訪之乃琨妓女也一見温¶
便澘然而泣温問其故荅曰公甚似劉司空温大悦出¶
外整理衣冠又呼婢問婢云面甚似恨薄眼甚似恨小¶
鬚甚似恨赤形甚似恨短聲甚似恨雌温於是裭冠解¶
帶昏然而睡不怡者數日(晉/書)¶
玉舉劉萬安即道真從子庾琮所謂灼然玉舉又云千¶
<pb:KR3k0049_WYG_021-8a>¶
人亦見百人亦見(世/説)¶
遊雲時人目王右軍飄如遊雲矯若驚龍(上/)¶
朝霞海西時諸公每朝朝堂猶暗唯㑹稽王來軒軒如¶
朝霞舉¶
姿神荀羡字令則七嵗隨父崧在石頭蘇峻愛其姿神¶
恒置膝上年十五將擬國婚乃遁長沙鹽司追尋不得¶
已尚潯陽公主風氣英秀明鬚眉俯仰眄睞(容/止)可則(家/傳)¶
濯濯春月桞張恭美姿儀人多愛悦或目之云濯濯如¶
<pb:KR3k0049_WYG_021-8b>¶
春月桞嘗被鶴氅裘涉雪而行孟昶窺見之歎曰此真¶
神仙中人也(晉/書)¶
得葛無恨鄢陽陳忠女名豊隣人葛勃有美姿豊與村¶
中數女共聚絡絲戯相謂曰若得壻如葛勃無所恨也¶
(異/苑)¶
兩玉人宋謝晦美風姿善言笑眉目分明鬢髮如黒漆¶
渉獵文義博贍多通時人以方楊徳祖㣲將不及晦聞¶
猶以為恨時謝混風華為江左第一嘗與晦俱在武帝¶
<pb:KR3k0049_WYG_021-9a>¶
前帝目之曰一時頓有兩玉人耳(南史/九)¶
雙珠孟顗字彦重平昌安丘人衞將軍昶弟也昶顗並¶
美風姿時人謂之雙珠(上/)¶
哺啜可觀王彧字景文㓜為從叔球所知憐美風姿為¶
一時所推讓袁粲見之歎之曰景文非但風流悦乃哺¶
啜亦復可觀有一客少時及見謝混荅曰景文方謝叔¶
源則為野父矣粲惆悵良乆曰恨眼中不見此人(宋/書)¶
藍田生玉謝莊字希逸七嵗能属文及長韶令美容儀¶
<pb:KR3k0049_WYG_021-9b>¶
宋文帝見而異之謂尚書僕射殷景仁領將軍劉湛曰¶
藍田生玉豈虛也哉(上/)¶
荆楚仙人龔祈字盖道漢夀人也風姿端雅容止可觀¶
中書郎范述見之歎曰此荆楚之仙人也¶
風器庾杲之風範和潤善音吐世祖令對虜使兼侍中¶
上每嘆其風器之美王儉在坐曰杲之為蝉冕所照更生¶
風采(南/齊)¶
二雙宋孝武選侍中四人並以風貌王彧謝莊為一雙¶
<pb:KR3k0049_WYG_021-10a>¶
玩韜與何偃為一雙常充兼假(上/)¶
方何禇彦囬美儀貌善容止俯仰進退咸有風則每朝¶
會百僚逺國使莫不延首目送之明帝嘗嘆曰禇彦囬¶
能遲行緩歩便得宰相矣時人以方何平叔(南/史)¶
方嵇伏曼容字公儀宋明帝好周易集羣臣於清暑殿¶
講詔曼容字公儀容執經風采帝每以方嵇叔夜使畫¶
人陸探㣲畫叔夜像以賜之(梁儒/林傳)¶
衞杜在目何烱字士光白晳美容貌從兄求㸃每稱之¶
<pb:KR3k0049_WYG_021-10b>¶
曰叔寳神清𢎞治膚清今觀此子復見衞杜在日(上孝/行傳)¶
衆望禇向字景政淵之孫翔之父也為侍中風儀端麗¶
眉目如㸃每公庭就列為衆所瞻望後卒官外兄謝表¶
為製墓銘云𢎞治推華子嵩慙量酒歸月下風清琴上¶
誦者以為擬得其人(上/)¶
精神大遒崔㥄字長儒貌偉麗善於容止端嶷如神¶
後生第一崔瞻字彦通㓗白善容止神采嶷然侍中李¶
神儁雅有風譽晩年無子見瞻嘆謂邢邵曰昨見崔㥄¶
<pb:KR3k0049_WYG_021-11a>¶
兒便為後生第一我遂無此物楊愔引為中書侍郎曰¶
昔裴瓉晉世為中書郎神情髙邁每於禁門出入宿衞¶
者皆肅然動容崔生堂堂亦當無愧裴子¶
二天人崔子約長八尺餘姿神儁異潜觀梁使劉孝儀¶
賔從見者駭目武定中與兄子瞻俱詣晉陽寄居佛寺¶
每退朝乆立子約憑几對之儀望俱華儼然相映沙門¶
竊窺之以為二天人也(北/史)¶
面似蓮張易之白晳美姿容與弟昌宗俱侍宫中皆𫝊¶
<pb:KR3k0049_WYG_021-11b>¶
粉施朱衣錦繡服俱承辟陽之寵武承嗣等呼易之為¶
五郎昌宗為六郎楊再思諛之曰人言六郎面似蓮再¶
思以為蓮花似六郎非六郎似蓮花也(舊/唐)¶
秀整𤣥宗早朝百官趍班上見張九齡風儀秀整有異¶
於衆謂左右曰朕每見張九齡精神頓生(語/林)¶
朝廷羽儀李揆美風儀善奏對肅宗賞歎之嘗謂揆曰¶
卿門第人物文章皆當代第一信朝廷羽儀乎故時人¶
稱為三絶(舊/唐)盧杞令李揆入蕃既至蕃長曰聞唐家第¶
<pb:KR3k0049_WYG_021-12a>¶
一人李揆公是否揆曰非也第一人李揆争肯到此恐¶
其拘留以此謾之也揆致仕東都大司徒杜公罷淮海¶
也入洛見之言及頭頭第一之説揆曰若道門户有所¶
自承餘裕也官職遭遇爾今形骸凋悴看即下世一切¶
為空何第一之有(語/林)¶
玉而冠崔澹舉止秀峙時謂玉而冠者子逺文采清麗¶
風致整俊人皆慕其為人目為飣坐棃言為席上之珍¶
也(唐崔/琯傳)¶
<pb:KR3k0049_WYG_021-12b>¶
生菩薩薛調季瓉同年進士調美姿貌人號為生菩薩¶
瓉俊爽人號為劒調寛恕而瓉猜忌論者以時人所稱¶
協其性也劉元章罷江夏入朝以風標自持一日調謁¶
之倒屣出迎愛其風韻去而復留者數四既去謂左右¶
曰若不見其美也調為翰林學士郭妃悦其貌謂懿宗¶
曰駙馬盍若薛調乎(語/林)¶
路巖路侍中巖風貌之美為世所聞鎮成都日委執政¶
於孔目吏邊咸日以技藥自隨宴於江淮都人士女懐¶
<pb:KR3k0049_WYG_021-13a>¶
擲果之美雖衞玠潘岳不足為比善巾褁蜀人見必効¶
之後乃剪紗巾之脚以異於衆也閭巷有眩服脩容者¶
人必譏之曰爾非路侍中邪比至出豚之肆見膾豕者¶
謂屠生曰此豚端正路侍中不如用之比方良可笑也¶
端美沈詢侍郎清粹端美神仙中人也除山北節旄京¶
師咸重之誦曹唐遊仙詩云玉詔新除沈侍郎便分茅¶
土領東方不知今夜遊何處侍從皆騎白鳯凰即風姿¶
可知也(北/夣)¶
<pb:KR3k0049_WYG_021-13b>¶
水月觀音蔣凝侍郎亦有人物每到朝士家人以為祥¶
瑞號水月觀音(上/)唐末朝士中有人物者時號玉筍班¶
王界尺趙逢仕唐及梁卒於天成中文學徳行風神秀¶
異號曰玉界尺兩登廊廟四退丘園縉紳仰之(北/夢)¶
美男晉獻公欲伐虞而憚宫之竒存荀息曰周書有言¶
美男破老乃遺之美男教之惡宮之竒宫之竒以諫而¶
不聴遂亡因而伐遂取之(秦/䇿)¶
分桃彌子瑕有寵於衞靈公衞國之法竊駕君車者刖¶
<pb:KR3k0049_WYG_021-14a>¶
彌子母病人間徃夜告彌子彌子矯駕君車以出君聞¶
而賢之曰孝哉為母之故忘其刖罪異日與君㳺於果¶
園食桃而甘不盡以其半㗖君君曰愛我哉忘其口味¶
以㗖寡人及彌子色衰愛弛得罪於君君曰是固嘗矯¶
駕吾車又嘗㗖我以餘桃(韓/子)¶
色交安陵君(纒/)以顔色美壯得幸於楚共王江乙曰以¶
財交者財盡而交絶以色交者華落而愛渝是以嬖色¶
不敝席寵臣不敝軒願君必請從死以身為殉(楚䇿/説&KR0080;)女¶
<pb:KR3k0049_WYG_021-14b>¶
寵不敝席男愛不盡輪(真/誥)¶
前魚魏王與龍陽君共船而釣龍陽君得十餘魚而泣¶
下以後得大魚而棄前之所得魚喻復得美人而弃己¶
注魏之倖臣(國/䇿)長孫佐輔古宫怨云重逺豈能慙沼鵠¶
棄前方見泣船魚於武陵長信宫云一從悲晝扇幾度¶
泣前魚是皆宫人用也似誤¶
男色諺曰力田不如逢年善仕不如遇合固無虚言非¶
獨女以色媚而仕宦亦有之昔以色幸者多矣(史侫/幸傳)柔¶
<pb:KR3k0049_WYG_021-15a>¶
曼之傾意非獨女徳蓋亦有男色焉(漢書/賛)¶
男寵自咸寜太康之後男寵大興甚於女色士大夫莫¶
不尚之天下相倣或至夫婦離絶多生怨曠(晉/志)¶
専寵符堅初㓕燕慕容冲姊清河公主年十四有殊色¶
堅納之寵冠后宫冲年十二亦有龍陽之姿堅又幸之¶
姊弟専寵宫人莫進長安歌之曰一雌復一雄雙飛入¶
紫宫咸懼為亂王猛切諌堅乃出冲後冲進逼長安堅¶
遺之錦袍曰朕於卿恩分知何而於一朝忽為此變(載/記)¶
<pb:KR3k0049_WYG_021-15b>¶
習累沈約懴悔文云追尋少年血氣方壯習累所纒事¶
難排豁淇水上宫誠無云幾分桃斷䄂亦足稱多此實¶
生死牢穿未易洗㧞(廣𢎞/明集)¶
别榻蕭韶字徳茂昔為㓜童庾信愛之有斷䄂之歡衣¶
食所資皆信所給遇客韶亦為信𫝊酒後為郢州刺史¶
信西上江陵途經江夏韶接信甚薄坐青油幕下引信¶
入宴坐信别榻有自矜色信稍不堪因酒酣乃徑上韶¶
牀踐蹋餚饌直視韶面謂曰官今日形容大異近日時¶
<pb:KR3k0049_WYG_021-16a>¶
賔客滿坐韶甚慙耻(南/史)¶
柔媚王義方彈李義府䟽云義府善柔成信佞媚為心¶
昔事馬周分桃見寵後交劉洎割䄂承恩生其羽翼遂¶
階通逹(文/粹)¶
　　美婦人¶
娃媛美女為媛(毛詩/注)娃媠窕豔美也呉楚衡淮之間曰¶
娃南楚之外曰媠宋衞晉鄭之間曰豔陳楚周南之間¶
曰窕故呉有館娃宫秦有榛娥䑓秦晉之間美貌謂之¶
<pb:KR3k0049_WYG_021-16b>¶
娥或謂之姣趙魏燕代之間曰姝自關而西秦晉之故¶
都曰妍美狀為窕美色為豔美心為窈奕偞容也自關¶
而西凡美容謂之奕或謂之偞宋衞曰偞陳楚汝頴之¶
間謂之奕(方/言)容麗曰媌形美曰媠容媚曰婠南楚以好¶
為娃肥骨柔弱曰婐娜頰妍美曰嫌媚容貌曰㜰(服䖍/通俗)¶
&KR2673;好也詩曰静女其&KR2673;秦晉謂好曰娙娥吴楚之外謂¶
好曰媠(説/文)¶
有仍昔有仍氏生女黒而甚美光可以鑑人乃曰𤣥妻¶
<pb:KR3k0049_WYG_021-17a>¶
樂正后䕫取之生伯封實有豕心貪惏無饜忿怒無忌¶
謂之封豕有窮后羿㓕之䕫是以不祀(昭二/十八)¶
昌容殷時有仙女名昌容隔窓見骨(帝王/世紀)¶
玉女紂囚文王於羑里散冝生受命而行宛懐條塗之¶
山有玉女三人冝生得之因費仲而獻之於紂以免文¶
王(六/韜)¶
赤烏赤烏之人獻二女於天子女聰女列為嬖人赤烏¶
氏美人之地也(穆天/子傳)¶
<pb:KR3k0049_WYG_021-17b>¶
三為粲恭王游於涇上宻康公從有三女奔之其母曰¶
必致之於王夫獸三為羣人三為衆女三為粲夫粲美¶
之物也衆以美物歸女而何徳以堪之王猶不堪况爾¶
小醜康公弗獻一年王㓕密(國/語)¶
目送宋華父督見孔父之妻於路目逆而送之曰美而¶
豔因攻孔氏殺孔父而取其妻公怒督懼遂弑殤公君¶
子以督為有無君之心而後動於惡¶
驪姫驪姫者國色也(公羊/傳)晉獻公伐驪戎克之獲驪姫¶
<pb:KR3k0049_WYG_021-18a>¶
以歸有寵立以為夫人史蘇告大夫曰夫有男戎必有¶
女戎如其色必授之情從其惡心必敗國且深亂亂必¶
自女戎君子曰知難本矣(國/語)毛嬙麗姫人之所美也魚¶
見之深入鳥見之髙飛麋鹿見之决驟麗之姫艾封人¶
之子也(莊/子)昔秦穆公與晉獻公共伐麗戎之國得美女¶
一玉環二秦取環而晉取女即麗戎國艾地守封彊人¶
之女也(成公/英)麗姫崔本作西施¶
破舌獻公欲伐虢而憚舟之僑存荀息曰周書有言美¶
<pb:KR3k0049_WYG_021-18b>¶
女破舌乃遺之女樂以亂其政舟之僑諌而不聴遂去¶
因而伐郭遂破之(國/䇿)内美人而虞虢亡晉獻公伐虞虢¶
乃遺之屈産之乗垂棘之璧女樂六以榮其意而亂其¶
政(韓内/儲)¶
南威晋文公得南之威三日不聴朝遂推南之威而逺¶
之曰後世必有以色亡其國者(魏/䇿)¶
三少陳靈公與孔寧儀行父通於夏姫皆𠂻其衵服以¶
戯於朝洩冶諌曰公卿宣滛民無効焉且聞不令君其¶
<pb:KR3k0049_WYG_021-19a>¶
納之公告二子二子遂殺洩冶(宣/九)靈公與孔寜儀行父¶
飲酒於夏氏公謂行父曰徴舒似女對曰亦似君徴舒¶
病之公出自其廄射而殺之二子奔楚(宣十/一)楚之討陳¶
夏氏也莊王欲納夏姫申公巫臣曰不可君召諸候以¶
討罪也今納夏姫貪其色也貪色為滛滛為大罰君其¶
圖之王乃止子反欲取之巫臣曰是不祥人也是天子¶
蠻殺御叔弑靈侯戮夏南出孔儀䘮陳國何不祥如是¶
天下多美婦人何必是子反乃止王以予連尹襄老襄¶
<pb:KR3k0049_WYG_021-19b>¶
老死其子黒要烝焉巫臣以夏姫行遂奔晉(成/二)子反怨¶
之後與子重殺巫臣之家(成/七)夏姫内挾伎術老而復壯¶
三為王后七為夫人九為寡婦春秋之初有晉楚之諺¶
曰夏姫得道鷄皮三少(宇文士及/粧䑓記)¶
尤物叔尚欲娶於申公巫臣氏(夏姫/女)其母曰子靈之妻¶
殺三夫一君一子而亡一國兩卿矣可無懲乎吾聞之¶
甚美必有甚惡是鄭穆少妃姚子之子子貉之妺也子¶
貉早死無後而天鍾美於是將必以是大有敗也且三¶
<pb:KR3k0049_WYG_021-20a>¶
代之亡共其之廢皆是物也女何以為哉夫有尤物足¶
以移人茍非徳義則必有禍叔尚懼不敢取平公强使¶
取之生伯石狼子野心竟㓕羊舌氏(昭二/十八)¶
西施越王以呉王滛而好色大夫種乃使相者國中得¶
苧蘿山鬻薪之女曰西施鄭旦餙以羅榖教以容歩習¶
於土城臨於都巷三年學服而獻於呉乃使相國范蠡¶
進之(呉/越)越謀㓕呉有美女二人一名夷光二名&KR0113;明(即/西)¶
(施鄭旦/之别名)以貢於呉呉䖏以椒華之房貫紬珠為簾幌朝¶
<pb:KR3k0049_WYG_021-20b>¶
下以蔽景夕捲以待月二人當軒並坐理鏡靚粧於珠¶
幌之内竊窺者莫不動心驚魂謂之神人矣乃嗟而目¶
之若雙鸞之在輕霧沚水之漾芙蕖呉王妖惑怠於國¶
政及越兵入國乃抱二女以逃呉苑越軍亂入見二女¶
在樹下皆言神女望而不敢侵(拾遺/記)西施越之美女欲¶
見者先輸金錢一文(孟子/註䟽)曼頰皓齒形姱骨佳不待𫝊¶
粉芳澤而性可悦者西施陽文也(淮修/務)西施之沈其美¶
也(墨/子)嘉興縣南有女兒亭勾踐令范蠡取西施以獻夫¶
<pb:KR3k0049_WYG_021-21a>¶
差西施於路與范蠡潜通三年始達於呉遂生一子至¶
此亭其子一嵗能言因名女兒亭越絶書云西施亡呉¶
國後復歸范蠡因泛五湖而云(唐陸廣㣲/呉地記)西施山下有¶
浣沙石(十道/志)西施自窺於井不恃其美猶佐湯沐堯舜¶
自窺於世不恃其美猶湏才徳况中庸而距諌嫫母自¶
窺於井以為媚於西施桀紂自窺於世以為賢於堯舜¶
(闞/子)魯仲連謂孟嘗君曰君後宫十妃皆衣縞紵食梁肉¶
豈毛廧先施哉(國/䇿)使先施陽文呉娃𫝊予之徒嬿服而¶
<pb:KR3k0049_WYG_021-21b>¶
御(七/發)莊齊物厲與西施司馬云夏姫誤¶
毛嬙毛嬙西施天下之美人也盛怨氣於面不能以為¶
可好(管子/小稱)毛嬙西施天下之至姱也衣以皮褐則見者¶
皆走易以𤣥錫則行者皆止(慎/子)¶
國色天子誅邾婁顔而立其弟叔術顔夫人者嫗盈女¶
也國色也其言曰有能為我殺殺顔者吾為其妻叔術¶
為之殺殺顔者而以為妻(公羊昭/三十一)¶
閭娵魯君舉觥於梁惠王曰左白台而右閭湏南威之¶
<pb:KR3k0049_WYG_021-22a>¶
美也(魏/䇿)閭娵子奢莫之媒也(荀佹/詩)孫子賦閭姝子奢草¶
之媒兮(楚/䇿)謂閭娵為醜惡(騷七/諫)隴㢘與孟娵同宫(哀時/命)¶
後語作明娵集韻引荀子閭娶子奢¶
王質燕昭王即位二年廣延國來獻善舞者二人一名¶
旋娟一名提謨竝玉質凝膚體輕氣馥綽約而窈窕絶¶
古無倫或行無跡影或積年不飢昭王處以錦綃華幄¶
飲以瓀珉之膏飴以丹泉之粟(拾遺/記)¶
苕榮趙武靈王逰大陵夢見䖏女鼓琴(後語/作瑟)而歌詩曰¶
<pb:KR3k0049_WYG_021-22b>¶
美人熒熒兮顔若苕之榮命乎命乎曽無我嬴異日王¶
飲酒樂數言所夢想見其狀呉廣聞之因夫人而内其¶
女娃嬴孟姚也孟姚有寵於王(史/記)¶
朝雲楚襄王逰雲夢望朝雲之館上有雲氣宋玉曰昔¶
先王(懐/)逰髙唐怠而晝寢夢一婦人曖乎若雲皦乎若¶
星將行未至如浮如傾對曰我赤帝季女名曰瑶(姚/)姫¶
未行而䘮塟於巫山之陽精魂為草實為靈芝所謂巫¶
山之女髙唐之姫王因幸之去而辭曰妾在巫山之陽¶
<pb:KR3k0049_WYG_021-23a>¶
髙丘之咀旦為行雲暮為行雨朝朝暮暮陽䑓之下且¶
朝視之果如其言故為立廟號曰朝雲(襄陽耆/舊傳)¶
東家登徒子以好色短宋玉於楚王宋玉曰天下之佳¶
人莫若臣里東家之子東家之子増之一分則太長减¶
之一分則太短著粉則太白施朱則太赤眉如翠羽肌¶
如白雪腰如束素齒如含具嫣然一笑惑陽城迷下蔡¶
(宋玉/賦)¶
粉白黛黒張儀之楚見楚王曰彼鄭周之女粉白黛黒¶
<pb:KR3k0049_WYG_021-23b>¶
立於衢閭之間非知而見之者以為神王曰楚僻陋之¶
國寡人未見中國之女如此其美乃資以珠玉南后鄭¶
䄂聞之大恐令人謂張子曰聞君將之晉有金十斤請¶
供蒭秣長子請王&KR1824;之王召南后鄭䄂而&KR1824;之張子再¶
拜曰儀有死罪儀行天下遍矣未嘗見人如此其美面¶
儀言得美人是欺王也王曰吾固以為天下莫若兩人¶
也(秦/䇿)¶
犀角偃月隂姫與江姫争為后司馬喜為隂姫乃謂趙¶
<pb:KR3k0049_WYG_021-24a>¶
王曰臣聞趙天下善為音佳麗人之所出也今至境入¶
都邑容貌顔色殊無佳麗好美者臣未嘗見人如山中¶
隂姫者也不知者時以為神人若其眉目凖額權衡犀¶
角偃月乃帝王之后非諸侯之姫也趙王大悦欲請之¶
司馬喜歸謂中山君曰趙王非賢主也乃欲請隂姫王¶
宜立以為后以絶趙王之意中山君遂立為后(上/)¶
中相楚考烈王相春申君吏李園園女弟女環謂園曰¶
我聞王老無嗣可見我於春申君我欲假於春申君我¶
<pb:KR3k0049_WYG_021-24b>¶
得見於春申君徑得見於王矣園曰春申君貴人也千¶
里之佐吾何託敢言女環曰即不見我汝求謁於春申¶
君才人告逺道客請歸待之彼必問汝汝家何等逺道¶
客者因對曰園有女弟魯相聞之使使者來求之園才¶
人使告園者彼必有間汝女弟何能對曰能鼓者讀書¶
通一經故彼必見我園曰諾明日辭春申君才人有逺¶
道客請歸待之春申君果問汝家何等逺道客對曰園¶
有女弟魯相聞之使使求之春申君曰何能對曰能鼓¶
<pb:KR3k0049_WYG_021-25a>¶
音讀書通一經春申君曰可得見乎明日使待於離亭¶
園曰諾既歸告女環曰吾辭於春申君許我明日夕待¶
於離亭女環曰園冝先供待之春申君到園馳人呼女¶
環到黄昏女環至大縱酒女環鼓琴曲未終春申君大¶
悦留宿明日女環謂春申君曰妾聞王老無嗣屬邦於¶
君君外滛不顧政事使王聞之君上負於王使妾致下¶
負於夫人為之柰何無泄此口君召而戒之春申君以¶
告官屬莫有聞滛女也皆曰諾與女環通未終月女環¶
<pb:KR3k0049_WYG_021-25b>¶
謂春申君曰妾聞王老無嗣今懐君子以一月矣見妾¶
於王幸産子男君即王公也而何為佐乎君戒念之五¶
日而道之邦中有好女中相可屬嗣者烈王曰諾即召¶
之烈王悦取之十月産子男是為□王(越絶/書)¶
畫像齊王起九重之䑓募國中有畫者賜之錢狂卒敬¶
君常居飢寒妻端正敬君工畫貪賜畫䑓去家日乆思¶
念其妻遂畫其像向之嘻笑旁人贍見之以白王王即¶
設酒與敬君相樂謂敬君曰國中獻女無好者以錢百¶
<pb:KR3k0049_WYG_021-26a>¶
萬請妻可乎不者殺汝敬君慞惶聴許(説/&KR0080;)¶
圖形或曰(陳/平)為帝解平城之圍其事秘而不𫝊子知之¶
乎曰城平使畫工圖美女形間遣人遺閼氏云漢有好¶
麗美女其容貌天下無有今皇帝困厄已馳使歸迎取¶
欲進於單于單于見此人必大好愛之愛之則閼氏日¶
不逺踈不如及其未到令漢得脱去去亦不持女來矣¶
閼氏婦女有妬媔之性恐漢女美奪已寵因謂單于曰¶
漢天子亦有神靈得有&KR0095;地非能有也於是開其一角¶
<pb:KR3k0049_WYG_021-26b>¶
得突出以計鄙秘不𫝊也(桓譚新論/漢書音義)¶
金屋貯長公主嫖有主欲與太子婚后長主還宫武帝¶
數嵗主抱置膝上問曰兒欲得婦否主指左右長御百¶
餘人皆云不用指其女曰阿嬌好否笑對曰好若得阿¶
嬌作婦當作金屋貯之長主大悦乃若要上遂成婚焉¶
(漢武/故事)萬花谷作景帝問兒欲得婦誤¶
自痛不如尹夫人邢夫人同時并幸武帝有詔不得相¶
見尹夫人自請武帝願見邢夫人帝許之即令他夫人¶
<pb:KR3k0049_WYG_021-27a>¶
餙從御者數十人為邢夫人來前尹夫人前見之曰此¶
非邢夫人身也帝曰何以言之對曰覩其身貌形狀不¶
足以當人主矣於是帝乃詔使邢夫人衣故衣獨身來¶
前尹夫人望見之曰此真是也於是乃低頭俛而泣自¶
痛其不知也(史外戚/世家)¶
絶世李延年性知音善歌舞侍武帝起舞歌曰北方有¶
佳人絶世而獨立一顧傾人城再顧傾人國寜不知傾¶
城與傾國佳人難再得上歎息曰善世豈有此人乎平陽¶
<pb:KR3k0049_WYG_021-27b>¶
主因言延年有女弟上乃召見之實妙麗善舞由是得¶
幸李夫人蚤卒上憐閔焉圖畫其形於甘泉宫(漢/書)¶
麗娟武帝所幸宫人名麗娟年十四玉膚柔軟吹氣勝¶
蘭不欲衣纓拂之恐體痕也每歌李延年和之於長生¶
殿唱㢠廻風之曲庭中花皆飜落置麗娟於明離之帳恐¶
塵垢汚其體也帝常以衣帶繫麗娟之&KR0209;閉於重幕之¶
中恐隨風而去也麗娟以琥珀為佩置衣裾裏不使人¶
知乃言骨節自鳴相與為神恠也(洞冥/記)¶
<pb:KR3k0049_WYG_021-28a>¶
趙飛燕世祖楊霓拂翳皮軒記鼓汾河而祠祀后土登¶
甘泉而祭昊天奉常獻儀謂之大駕車千乗而騎萬匹¶
以幸姫趙飛燕置屬車間豹尾中(晉輿/服志)¶
燕趙上起明光宫發燕趙美女二千人充之率取十五¶
以上二十以下年滿三十者出嫁凡諸宫美人選二百¶
人常從行郡國載之後車輿上同輦者十六人員數恒¶
使滿皆自然美麗不使粉白黛黒侍尚衣軒者亦如之¶
(漢武/故事)¶
<pb:KR3k0049_WYG_021-28b>¶
玉女武帝在甘泉宫有玉女䧏常與帝圍棊相娯女丰¶
姿端正帝宻悦乃逼之玉女因吐帝面而去遂病瘡經¶
年故漢書云避暑甘泉宫此其時也(幽明/録)¶
臉若芙蓉卓文君姣好眉色如望逺山臉際常若芙蓉¶
肌膚柔滑如脂十七而寡為人放誕風流故悦司馬長¶
卿之才而越禮焉長卿素有消渇疾及還成都悦文君¶
之色遂以發痼疾乃作美人賦欲以自刺而終不能改¶
卒以此疾至死文君為誄傳於世(西京/雜記)¶
<pb:KR3k0049_WYG_021-29a>¶
昭君元帝宫人既多乃令畫工圖之欲有呼者輙披圖¶
召之其中常者皆行貨賂王明君姿容甚麗志不茍求¶
工遂毁為其狀後匈奴來和求美女於漢帝帝以明君¶
充行(世/説)及去召見貌為後宫第一善應對舉止閑雅帝¶
悔之而名籍已定帝重信於外國故不復更人乃窮案¶
其事畫工皆棄市(西京/雜記)文頴曰昭君本蜀郡秭歸人也¶
琴操曰昭君者齊國王穰女也年十七儀形絶麗以節¶
聞國中長者求之者王皆不許乃獻元帝石季倫曰昭¶
<pb:KR3k0049_WYG_021-29b>¶
以觸文帝諱故改為明(世説/)錢蕭娘昭君漢云早信丹¶
青巧重貨洛陽師千金買蟾鬢百萬寫蛾眉(松忩/雜録)¶
飛燕合徳馮萬金善歌世事江都王王孫女嫁江都趙¶
曼萬金又是曼因與主通曼有疾不能近婦人主有身¶
恐乃稱疾一産二女歸於萬金長曰宜主次曰合徳冐¶
姓趙氏宜主聰敏家有彭祖方脉之事善行氣㣲長而¶
纎膩舉止翩然謂之飛燕帝幸之曰豐若有餘柔若無¶
骨遷延謙畏若逺若近禮義人也合徳美容體膚滑出¶
<pb:KR3k0049_WYG_021-30a>¶
浴不濡善音詞輕緩可聴新沐膏九廽沉水香為巻髪¶
號新興髻為薄眉號逺山黛施小朱號慵來粧左右嘖¶
嘖嗟賞淖夫人在帝后唾曰此禍水也㓕火必矣既進¶
帝大悦以輔屬體無所不靡謂為温柔鄉謂樊嬺曰吾¶
老是鄉矣不能效武帝求白雲鄉也(飛燕/外傳)¶
體無軫粟飛燕初居貧與妺合徳共被嘗通鄰人羽林¶
射鳥者夜露雪立閉息順氣體無軫粟射鳥者以為神¶
仙(上/)¶
<pb:KR3k0049_WYG_021-30b>¶
唾花飛燕與其妺婕妤坐后誤唾其䄂合徳曰姊唾染¶
人紺碧正似石上花假令尚方為之未必能若此衣之¶
華乃號石華廣䄂(上/)¶
體香趙后浴五藴七香湯踞通香沉水坐燎降神百藴¶
香婕妤浴荳&KR0371;湯𫝊露花百英粉帝嘗私語樊嬺曰后¶
雖有異香不若婕妤體自香也(上/)¶
昭陽趙飛燕為皇后其女弟在昭陽殿遺飛燕書曰今¶
日嘉辰䝿姊懋膺洪册謹上禭三十五條以陳踊躍之¶
<pb:KR3k0049_WYG_021-31a>¶
心(西京/雜記)后立後寵少衰而弟絶幸為昭儀居昭陽舍(漢/書)¶
妖態梁翼妻孫夀色美而善為妖態作愁眉啼粧墮馬¶
髻折腰歩齲齒笑以為媚惑(後/漢)¶
身推鹿車趙喜與友人韓仲伯欲入武関仲伯以其婦¶
有姿色恐有强暴者而已受其害欲棄之喜責怒仲伯¶
以泥塗其婦面載以鹿車身自推每逢賊輙為求哀言¶
其病遂脱(東觀/漢記)¶
惠而有色魏甄后惠而有色先為袁熈妻甚獲寵曹公¶
<pb:KR3k0049_WYG_021-31b>¶
之屠鄴也令疾召甄左右白五官中郎已將去公曰今¶
年破賊正為奴(世/説)建安中袁紹為中子熈娶甄會女紹¶
死熈出在幽州甄留侍姑及鄴城破五官將從而入紹¶
舍(魏/畧)見婦人被髪垢面垂涕立紹妻劉後文帝問知是¶
熈妻使令攬髪以䄂拭面姿貌絶倫既過劉謂甄曰不¶
復死矣遂納之有寵(世/語)五官將納熈妻也孔融與曹公¶
書曰武王伐紂以妲己賜周公太祖以融博學真謂書¶
𫝊所記後見融問之對曰以今度古想其然也(魏氏/春秋)¶
<pb:KR3k0049_WYG_021-32a>¶
感甄記曰魏東阿王漢末求甄逸女既不遂太祖囬與¶
五官中郎將植殊不平晝思夜想廢寢與食黄初中入¶
朝帝示植甄后玉鏤金帶枕植見之不覺泣下時已為¶
郭后䜛死帝意亦尋悟因令太子留宴飲仍以枕賚植¶
植還度轘轅少許時將息洛水上思甄后忽見女來自¶
云我本託心君王其心不遂此枕是我在家時從嫁前¶
與五官中郎將今與君王遂用薦枕席懽情交集豈常¶
辭能具為郭后以糠塞口今被髪羞將此形貌重覩君¶
<pb:KR3k0049_WYG_021-32b>¶
王爾言訖遂不復見所在遣人獻珠於王王荅以玉佩¶
悲喜不能自勝遂作感甄賦後明帝見之改為洛神賦¶
得妾殺子建安二年春正月曹操征張繡繡䧏其季弟¶
濟妻國色也操以妾為繡由是媒叛襲操七軍大敗之¶
殺其二子(袁宏/後紀)國志繡濟族子¶
鍼神魏文帝所愛美人姓薛名雲芸常山人也芸年十¶
七容貌絶世時文帝選良家子入宫靈芸别父母歔欷¶
累日淚下沾衣至升車就路之時以玉唾壺承淚壺郎¶
<pb:KR3k0049_WYG_021-33a>¶
如紅色及至京師壺中之淚凝如血色矣帝改靈芸之¶
名曰夜來來妙於鍼工雖處深帷重幄之内不用燈燭¶
裁製立成非夜來縫製帝則不服宫中號為鍼神(拾遺/記)¶
四絶文帝宫人絶所愛者有莫瓊樹薛夜來田尚衣段¶
巧笑四人日夕在側瓊樹乃制蟬鬢縹𦕈如蟬狀故曰¶
蟬鬢巧笑始以錦衣絲履作紫粉拂面尚衣能歌舞夜¶
來善為衣裳一時冠絶(古今/注)¶
絳樹今之妙舞莫巧於綘樹清歌莫激於宋臈(文帝與/文欽書)¶
<pb:KR3k0049_WYG_021-33b>¶
神女呉主潘夫人父坐法夫人輸入織室容態少儔為¶
江東絶色同幽者百餘人謂夫人為神女敬而逺之有¶
司聞於呉主使圖其容貌夫人憂戚不食减瘦改形工¶
人冩之以進呉主見而喜悦以虎魄如意撫按嗟曰此¶
神女也愁貌尚能惑人况在懽樂乃命雕輪就織室納¶
於後宫果以姿色見寵¶
四姫孫亮作琉璃屏風甚薄而瑩澈每於月下清夜舒¶
之常與愛姫四人皆振古絶色一名朝姝二名麗居三¶
<pb:KR3k0049_WYG_021-34a>¶
名㓗華四名洛珍¶
刻像孫皓以張布女為美人有寵皓問曰汝父所在荅¶
曰賊以殺之皓大怒棒殺之後思其顔色使巧工刻木¶
作美人形像恒置座側問左右布復有女否荅曰布大¶
女適故衞尉馮朝子純即奪純妻入宫大有寵拜為左¶
夫人晝夜與夫人房宴不聴朝政㑹夫人死皓哀愍思¶
念葬於苑中大作冢使工匠刻栢作木人内冢中以為¶
兵衞(江表/傳)¶
<pb:KR3k0049_WYG_021-34b>¶
神傷荀&KR1662;常以婦人才智不足論自宜以色為主驃騎¶
將軍曹洪女有色&KR1662;於是聘焉容服帷帳甚麗専房燕¶
婉歴年後婦病亡未殯𫝊嘏往喭&KR1662;&KR1662;不哭而神傷蝦¶
問曰婦人才色並茂為難子之聘也遺才存色非難遇¶
也何哀之甚&KR1662;曰佳人難再得顧逝者不能有傾城之¶
異然未可易遇也痛悼不能已已嵗餘亦亡(世/説)¶
光麗韓夀美姿容賈充辟以為掾充每聚㑹賈女於青¶
璅中看見夀説之恒懐存想光麗豔逸端美絶倫夀聞¶
<pb:KR3k0049_WYG_021-35a>¶
之心動遂請婢潜修音問及其往宿夀蹻捷絶人踰牆¶
而入家中莫知自是充覺女盛自拂拭説畼有異於常¶
後㑹諸吏聞夀有竒香之氣是外國所貢一箸人則歴¶
月不歇充計武帝唯賜已及陳騫餘家無此香疑夀與¶
女通而垣牆重宻門閣急峻何由得爾乃託言有盗令¶
人&KR0113;牆使反曰其餘無異唯東北角如有人跡而牆髙¶
非人所踰充乃取女左右婢考問即以狀對充祕之以¶
女妻夀(别/傳)郭子謂與韓夀通者乃是陳騫女即以妻夀¶
<pb:KR3k0049_WYG_021-35b>¶
之未婚而女亡夀因娶賈氏故世因𫝊是充女晉諸公¶
　賛曰夀字徳真敦家風性忠厚豈有若斯之事諸書¶
　無聞唯見世説自未可信(注/)騫弟與其子興興忿争¶
　遂説騫子女穢行騫表徙弟以此獲譏於世(晉/書)¶
章丹陳珠夏統從父祀先人迎女巫章丹陳珠二人並¶
有國色莊服甚麗善歌舞又能隠形匿影吞刀吐火統¶
破藩而走歸責諸人曰昔滛亂之俗興衞文公為之悲¶
惋螮蝀之氣見君子尚不敢指季桓納齊女仲尼載馳¶
<pb:KR3k0049_WYG_021-36a>¶
而退子路見夏南憤恚而忼愾吾常恨不得頓叔向之¶
頭䧟華父之眼柰何諸君迎此妖物夜與游戯放傲逸¶
之情縱奢滛之行亂男女之體破貞髙之節何也遂隠¶
床上被髪而卧不復言(上/)¶
六劉劉聰使大鴻臚李𢎞拜太保劉殷二女為左右貴¶
嬪長曰英字麗芳次曰娥字麗華又納殷孫女四人為¶
貴人謂𢎞曰此女軰皆姿色絶世女(闕/)　　且太保館¶
朕實自不同𢎞曰太保裔自有周與(闕/)　　　聰大晤¶
<pb:KR3k0049_WYG_021-36b>¶
賜𢎞黄金六十斤於是六劉之寵¶
二靳劉聰如中䕶軍靳凖第遂納其二女為左右貴嬪¶
大曰月光小曰月華皆國色也數月立月光為皇后靳¶
氏有滛穢之行陳元達奏之聰廢靳靳慙恚自殺¶
門薛張天錫疾篤門薛二姫並有國色天錫謂曰吾死¶
之後汝二人豈可更為他妻皆曰尊若不諱請効死尊¶
前誓無他志二人自殺天錫疾瘳追悼二姫𦵏以夫人¶
禮(續帝王/世説)¶
<pb:KR3k0049_WYG_021-37a>¶
陳琬晉元興末魏郡民陳氏女名琬家在查浦年十六¶
飢疫之嵗父母相繼死沒唯有一兄傭賃自活女容色¶
甚艷隣中士庶見其貧弱竟以金帛招要之女力操貞¶
氣未嘗有許後直盧循之亂賊衆將加凌逼女厲然不¶
廽遂以被害(祖冲之/述異記)¶
化生邢巒在漢中時掠良人為奴婢盧㫤與巒有隙與¶
元暉計令崔亮劾之巒懼乃以漢中所得巴西太守龎¶
景民女化生等二十餘口與暉化生等數人竒色也暉¶
<pb:KR3k0049_WYG_021-37b>¶
大悦乃背㫤為巒言於世宗遂得不坐(魏書五/十三)¶
美人石梁石靈寳本餘姚人寓居武康生女有姿容北¶
齊始安王遥光納焉遥光敗入東昏宫建康城平為武¶
帝采女生元帝為脩容賜姓阮氏拜其父為朝請時人¶
因名其所居之溪曰阮公溪溪中有大青石曰美人石¶
(南史西/呉里語)¶
重臺蓮梁呉興蘇氏女嘗於霅溪西南岸遇道士以小¶
龜遺已光彩五色曰三年有徴蘇適章景明生女名要¶
<pb:KR3k0049_WYG_021-38a>¶
兒為陳覇先後因名其地曰貴涇浦又曰章浦其中生¶
重臺蓮花識者云主出美人後果生后后生紫光照室¶
因失龜所在后少聰慧美容儀手𤓰長五寸色竝紅白¶
每有朞功之服則一𤓰先折(陳書呉/興志)¶
光彩照映陳後主張貴妃名麗華髪長七尺䰅黒如漆¶
其光可鑒特聰慧有神彩進止閑雅容色端麗每瞻視¶
眄睞光彩益目照映左右(陳/書)¶
司花女長安貢御車女袁寳兒年十五腰肢纎堕騃情¶
<pb:KR3k0049_WYG_021-38b>¶
多態帝寵愛之特厚時洛陽進合&KR3731;迎輦花帝命寳兒¶
持之號曰司花女(陏遺/録)¶
秀色一日帝將登風舸凭殿脚女呉絳仙肩喜其柔麗¶
不與羣輩齒愛之甚乆不移歩綘仙善畫長蛾眉帝色¶
不自禁由是殿脚女争効為長蛾眉帝海倚簾視綘仙¶
移時不去顧内謁者云古人言秀色若可飡如綘仙真¶
可療飢矣時越溪進耀光綾帝獨賜司花女洎綘仙他¶
姫莫預也殿脚女自至廣陵悉用備月觀行宫由是綘¶
<pb:KR3k0049_WYG_021-39a>¶
仙不得親侍寢殿有即將自𤓰州宣事廽獻合歡水果¶
一器帝命小黄門以一雙騎馳賜綘仙遇馬急摇解綘¶
仙拜賜因附紅牋小簡上進曰馹騎𫝊雙果君王寵念¶
深寜知辭帝里無復合歡心帝省章不悦顧黄門曰綘¶
仙如何來辭何怨之深也黄門言其故帝曰綘仙不獨¶
貌可觀詩意深切乃女相如也何謝左貴嬪乎(上/)¶
來夢兒煬帝自達廣陵沉湎失度每睡湏摇頓四體方¶
就一夢侍兒韓俊娥尤得帝意每寢必召令振聳支節¶
<pb:KR3k0049_WYG_021-39b>¶
然後成寢别賜名為來夢兒他日蕭后誣罪去之帝一¶
日登迷樓憶之題云黯黯愁侵骨綿綿病欲成湏知劉¶
岳鬢强半為多情¶
飲乳侯君集既誅録其家得二美人容色絶代太宗問¶
其狀曰自爾已來常食人乳而不飯又君集之破髙昌¶
得金簟二甚精御府所無亦隠而不獻至時并得焉(陏/唐)¶
(嘉/話)¶
花鳥使天寳中天下無事選六宫風流艷態者名花鳥¶
<pb:KR3k0049_WYG_021-40a>¶
使主宴(&KR0270;/載)¶
素面朝天𤣥宗妃楊太真姿質豊艶知筭過人每倩盼¶
承迎動移上意(舊/書)有姊三人皆豊碩脩整工於謔浪巧¶
㑹㫖趣每入宫中移晷方出𤣥宗並封國夫人之號長¶
曰大姨封韓國三姨封虢國八姨封秦國同日拜命皆¶
月給錢十萬為脂粉之資然虢國不施粧粉自衒美艶¶
常素面朝天當時杜甫有詩云虢國夫人承主恩平明¶
上馬入宫門却嫌脂粉涴顔色淡掃娥眉朝至尊(楊妃/外傳)¶
<pb:KR3k0049_WYG_021-40b>¶
明秀梅妃善屬文自比謝女淡妝雅服而姿態明秀筆¶
不可描畫明皇大見寵幸長安大内大明興慶三宫東¶
都大内上陽兩宫幾四萬人自得妃視如塵土宫中亦¶
自以為不及(梅妃/傳)¶
秀曼都雅韓𢎞為汴帥惡李光顔力戰隂圖撓屈遂舉¶
大梁城求得一美婦人教以歌舞絃管六博之藝餙之¶
以珠翠金玉衣服之具計費數百萬命使者送遺光顔¶
翼一見悦惑而怠於軍政也詰朝光顔乃大宴軍士命¶
<pb:KR3k0049_WYG_021-41a>¶
使者進妓之至秀曼都雅殆非人間所有一軍驚視光¶
顔乃謂來使曰令公憐我乆離室家捨美妓見贈誠有¶
以荷徳也然今戰卒皆負妻子蹈白刃光顔柰何獨以¶
好色為樂因涕泣鳴咽厚酬來使俾領其妓自席上而¶
廽(舊/書)¶
飛鸞輕鳯寳厯二年浙東國貢舞女二人一曰飛鸞一¶
曰輕鳯脩眉黟首蘭氣融冶冬不纊衣夏不汗軆上琢¶
玉芙蓉以為二女歌舞臺每歌聲發如鸞鳯之音及觀¶
<pb:KR3k0049_WYG_021-41b>¶
於庭際舞態艷逸更非人間所有每歌罷上令内人藏¶
之金屋寳帳蓋恐風日所侵故也由是宫中語曰寳帳¶
香重重一雙紅芙蓉(杜陽/雜編)¶
絶色畢誠宣宗恩顧特異許以為相令孤綯所忌連徙¶
之鎮皆綯緩其入相之謀也誠思有以結綯在北門得¶
絶色非人所有者盛餙珠翠専使獻綯綯一見心為之¶
動謂其子曰尤物必害人畢太原於吾無分今以是餌¶
吾將傾吾家族也一見立反之使人不敢將囬驛候誠¶
<pb:KR3k0049_WYG_021-42a>¶
意誠又瀝血書輸啓事於綯綯終不納乃命吏貨之東¶
頭醫李𤣥伯伯所狎昵者以錢七十萬致於家乃舍上¶
堂坐之𤣥伯執賤伇以事之踰月盡得其歡心焉乃進¶
於上上見大惑之寵冠六宫𤣥伯燒伏火丹進以市恩¶
睪上瘡疾作𤣥伯之罪也懿宗即位與山人王岳道士¶
盧仙芝俱棄市(東觀/奏記)¶
窅娘李后主宫嬪窅娘纎麗善舞后主作金蓮六六尺¶
作品色瑞蓮令窅娘以帛纆脚令纎小屈上作新月狀¶
<pb:KR3k0049_WYG_021-42b>¶
素襪舞蓮中囬旋有凌雲態齊鎬詩云蓮中花更好雲¶
裏月常新因窅娘作也自是人皆効之(道山/青話)¶
顰笑後主保儀黄氏容態華麗冠絶當世顧眄顰笑無¶
不妍姣其書學伎能皆出於天性(南唐/書)¶
花蕋夫人費氏蜀之青城人以才色入蜀宫後主嬖之¶
號花蕋夫人效王建作宫詞百首國亡入備後宫宋祖¶
聞之召使陳詩誦其國亡詩云君王城上竪&KR1113;旗妾在¶
深宫那得知十四萬人齊解甲寜無一介是男兒祖悦¶
<pb:KR3k0049_WYG_021-43a>¶
蓋蜀兵十四萬而王師纔數萬爾(後山/詩話)花蕋夫人入宫¶
太祖幸之晉王諌為未黜一日與宋祖獵於園中射殺¶
之(鐡圍山/叢談)¶
瓊仙南漢劉鋹才人名盧瓊仙(五國/故事)¶
花不如完顔亮侍寢妃花不如者長安貧家女慧麗專¶
亮寵凢打毬縱獵出入無不從之亮死亦被殺(采石𤓰/州斃亮)¶
(託/)¶
青琴青琴&KR0034;妃之徒絶殊離俗&KR2601;冶閑都靚莊刻餙便¶
<pb:KR3k0049_WYG_021-43b>¶
嬛繛約(上林/賦)南部青琴姣冶之極而必俟盛餙以増麗¶
囬賜㳺夏雖天才雋朗而實湏墳誥以廣智(抱/朴)¶
　　醜丈夫¶
醜耗土之人醜(家/語)仳&KR0008;媒&KR0008;□&KR0034;□䫂噅睢頦顝䫏醜¶
也(廣/推)¶
異貌伏羲牛首女媧蛇軀臯陶鳥喙孔子牛唇(後漢周/蔡傳註)¶
顔惡禹長頸鳥啄面目顔色亦惡矣天下獨賢之(尸/子)¶
&KR0934;蔑醜男鬷蔑醜女鍾離泰(束晳發/蒙記)法琳云陽文與鬷¶
<pb:KR3k0049_WYG_021-44a>¶
蔑争麗孟陬與隴亷兢妍(廣𢎞/英集)¶
&KR0008;他魯哀公問仲尼曰衞有惡人焉曰哀駘他丈夫之¶
與處者思而不能去也婦人見之請於父母曰與人為¶
妻寜為天子妾者十數而未止也是必有以異乎人也¶
寡人召而觀之果以惡駭天下(莊子徳/充符)¶
魯惡魯有惡者其父出而見啇咄反而告其鄰曰啇咄¶
不若吾子矣且其子至惡也啇咄至美也彼以至美不¶
如至惡尤乎愛也(吕去/尤)¶
<pb:KR3k0049_WYG_021-44b>¶
讎糜陳有惡人焉曰敦洽讎糜雄顙廣顔色如浹頳垂¶
眼臨鼻長肘而短陳侯見而甚説之外使治其國内使¶
制其身楚合諸侯陳侯病不能往使敦洽讎糜往謝焉¶
楚王恠其名而先見之客有進狀有惡其名言有惡狀¶
楚王怒合大夫而告之曰陳侯不知其不可使是不知¶
也知而使之是侮也侮且不智不可不攻也興師伐陳¶
三月然後䘮惡足以駭人言足以䘮國而友之是於陳¶
侯而無上也至於亡而友不衰(上遇/合)¶
<pb:KR3k0049_WYG_021-45a>¶
支離支離䟽者頥隠於齊肩髙於頂㑹撮指天五管在¶
上兩髀為脅(莊人/間世)闉跂支離無脤説衞靈公靈公説之¶
而視全人其脰肩肩甕㼜大癭(上徳/充符)¶
不相唐舉相蔡澤曰先生曷鼻臣肩魋顔蹙齃膝攣吾¶
聞聖人不相殆先生乎(史/)史秦相蔡澤歛頥折頞(初學/記)¶
澤歛頥蹙頞(周爕/注)頞鼻莖也¶
貌陋子髙見齊王齊王問誰可臨淄宰稱管穆焉王曰¶
穆容貌陋民不敬荅曰夫見敬在徳且臣所稱稱其材¶
<pb:KR3k0049_WYG_021-45b>¶
也君王聞晏子趙文子乎晏子長不過三尺面貌惡齊¶
國上下莫不宗焉趙文子其身如不勝衣其言如不出¶
口非但體陋辭氣又呐呐然其相晉國晉國以寜諸侯¶
敬服皆有徳故也以穆軀形方之二子猶悉賢之良臣¶
嘗行臨淄市見屠啇焉身脩八尺鬚髯如㦸面正紅白¶
市之男女未有敬之者無徳故也王曰是所謂祖龍始¶
者也帎如先生之言於是乃以管穆為臨淄宰(孔叢/予)¶
眩名承宫字少子朝廷憚其節名播匈奴時北單于遺¶
<pb:KR3k0049_WYG_021-46a>¶
使求得見官顯宗勅自整餙宫對曰夷狄眩名非識實¶
者也臣聞虚稱故欲見臣醜陋形寢不可以示逺不如¶
選長大有威容者帝乃以大鴻臚魏應代之(後/漢)¶
異貌汝南周爕歛頥折頞狀醜駭人毋欲不舉其父不¶
聴曰吾聞聖賢多有異貌興我宗者必此兒也遂育之¶
(汝南先賢/傳後漢書)¶
形陋魏武將見匈奴使目以形陋不足雄逺國使崔季¶
珪代帝自捉刀立床頭既畢令閒諜問曰魏王何如匈¶
<pb:KR3k0049_WYG_021-46b>¶
奴使荅曰魏王雅望非常然床頭捉刀人此乃英雄也¶
魏武聞之追殺此使(世/説)¶
貌寢王&KR1662;容狀短小有異才西京擾亂乃之荆州依劉¶
表表以粲貌寢而體弱通侻不甚重也(魏志二/十一)初粲與¶
族兄凱俱避地荆州劉表欲以女妻粲而嫌其形陋而¶
用率以凱有風貌乃以妻凱(博物/記)¶
醜顇左思貌醜顇不持儀餙(續文/章志)思貌醜陋而口訥(晉/書)¶
太冲絶醜效潘岳遊遨於是羣嫗齊共亂唾之委頓而¶
<pb:KR3k0049_WYG_021-47a>¶
返(世/説)¶
投石張孟陽至醜每行小兒以瓦石投之滿車(語/林)¶
甚醜劉伶字伯倫長六尺貌甚醜悴常乗鹿車携鋤壺¶
酒使人荷鍤而隨之謂曰死便埋我(晉/書)¶
真猴宋何尚之與顔延之少相狎好為嘲調二人並坐¶
小何常謂顔公為猴顔亦以何為猴嘗共逰戯西池顔¶
問路㑹吾二人誰似猴路人指何為似延之大喜人曰¶
彼似猴尔君乃真猴也(謝綽宋/拾遺録)¶
<pb:KR3k0049_WYG_021-47b>¶
短陋張融字思光形貌短陋精神清澈王敬則見融革¶
𢃄垂寛殆將至骼謂之曰革𢃄太急融曰既非歩吏急¶
𢃄何為(南/齊)¶
陋小晉安王出成石頭髙祖謂周捨曰為我求一人文¶
學俱長兼有行者欲令與晉安逰處捨曰臣外弟徐摛¶
形質陋小若不勝衣而堪此選髙祖曰必有仲宣之才¶
亦不簡其容貌以摛為侍讀(梁/書)¶
生犀陸驗為少府丞本無藝業而容貌特醜先是外國¶
<pb:KR3k0049_WYG_021-48a>¶
獻生犀其形甚陋故閭里以驗為生犀(南史恩/倖傳)¶
竒醜昔王池國有民婿面竒醜婦國色鼻齆壻乃求媚¶
此婦終不肯迎顧遂往西市無價名香而燻之還入其¶
室婦既齆豈知分香臭哉(金樓/子)¶
無情宋逰道使氣黨俠時人語曰㳺道彌猴面陸操科¶
斗形意識不闗貌何謂醜者必無情李構嘗因遊道會¶
客因戯之曰賢從在門外大好人宜自迎接為通名稱¶
族弟遊山遊道出見之乃獼猴衣㡌也將與構絶構謝¶
<pb:KR3k0049_WYG_021-48b>¶
之豁然如舊(北/齊)¶
麽陋長孫太尉見歐陽率更姿形麽陋嘲之曰聳膞成¶
山字埋肩畏出頭誰言麟間上畫此一獼猴詢亦酬之¶
曰索頭連背煖漫襠畏肚寒柢縁心混混所以面團團¶
太宗聞之而笑曰詢此嘲曽不為皇后邪(本事/詩)貞觀十¶
年文徳皇后崩百官縗經率更令歐陽詢狀貌醜異衆¶
或指之許敬宗見而大笑為御史所劾左授洪州都督¶
(舊/唐)¶
<pb:KR3k0049_WYG_021-49a>¶
許郝許欽明與郝處俊鄉黨親族兩家子弟類多醜陋¶
而盛餙車馬以㳺里巷京洛為之語曰衣裳好儀貌惡¶
不姓許即姓郝(韋&KR0274;兩/京記)¶
鬼視盧妃貌陋而色如藍人皆鬼視之(舊/唐)¶
崑崙慕容彦超吐渾部人也父亮彦超即漢髙祖之同¶
産弟也嘗冐姓閻氏體黒面胡故謂之閻崑崙(周/史)¶
　　醜婦¶
嫫母黄帝納醜女號嫫母使訓宫人而有淑徳奏上徳¶
<pb:KR3k0049_WYG_021-49b>¶
之頌帝周㳺行時元妃嫘祖死於道令次妃嫫母監護¶
於道以時祭之因以嫫母為方相氏(軒轅/本紀)人之於色也¶
無不知説美者而美者未必遇也故嫫母執乎黄帝黄¶
帝曰屬女徳而弗忘與女正而弗衰雖惡奚傷(吕遇/合)西¶
施媞媞而不得見兮嫫母勃屑而入侍(七/諫)軒皇愛嫫母¶
之&KR0008;貌不易落英之麗容陳侯悦敦洽之醜狀弗貿陽¶
文之婉姿(劉/子)¶
仳&KR0008;啳&KR2214;哆噅籧篨戚施雖粉白黛黒弗能為美者嫫¶
<pb:KR3k0049_WYG_021-50a>¶
母仳&KR0008;也註仳&KR0008;古之醜女(淮修/務)仳&KR0008;醜面也(説/文)¶
仳&KR0008;璋珪雜於甑窐兮隴簾與孟娵同宫注云隴簾醜¶
婦也孟娵好女也(哀時/命)¶
效矉西施病心而矉其里其里之醜人見而美之歸亦¶
捧心而矉其里其里之富人見之堅閉門而不出貧人¶
見之挈妻子而去之走彼知美矉而不知矉之所以美¶
(莊天/運)¶
倭傀毛嬙西施善毁者不能藪其好嫫母倭醜善譽者¶
<pb:KR3k0049_WYG_021-50b>¶
不能掩其醜(四子諧/徳論)¶
厚送齊王厚送女欲妻屠牛吐為婦吐辭以疾其友曰¶
子終死腥臭之肆而已乎何為辭之吐應之曰其女醜¶
其女曰子何以知之吐曰以吾屠知之其友曰何謂也¶
吐曰吾肉善之量而去苦少耳吾肉不善雖以他附益¶
之尚猶不售今厚送子子醜故耳其友後見之果醜𫝊¶
曰目如擗杏齒如編貝(韓詩/外傳)¶
卬鼻齊鍾離春者齊無䀋色女也其為人極醜無雙白¶
<pb:KR3k0049_WYG_021-51a>¶
頭深目長脂大節卬鼻結喉肥項少髪折腰出胸皮膚¶
若漆行年三十無所容入衒嫁不售於是拂拭短褐自¶
謁宣王宣王方宴於漸臺左右聞之掩口大笑曰此天¶
下强顔女子也宣王召見揚目䘖齒謂有四殆宣王喟¶
然而嘆納之為后(列女/傳)¶
項瘤齊宿瘤女者齊東郭採桑之女也項有大瘤故號¶
宿瘤閔王出㳺百姓盡觀宿瘤採桑如故王曰此竒女¶
也命後車載之歸告諸夫人曰今日出逰得一聖女遲¶
<pb:KR3k0049_WYG_021-51b>¶
其至也宿瘤駭宫中失貌不能自止女與衆言閔王大¶
感以為后(上/)¶
五逐齊孤逐女者即墨之女也孤無父母其狀甚醜三¶
逐於鄉五逐於里過時無所容乃造襄王之門而求見¶
王輟食而起左右曰三逐於鄉者不忠五逐於里者少¶
禮何足為貴王曰子不識也夫牛鳴而馬不應者異類¶
故也此人必有與人異者遂見與之語而悦之遂以為¶
齊相妻(上/)¶
<pb:KR3k0049_WYG_021-52a>¶
登徒妻登徒子其妻蓬頭攣耳齞唇歴齒旁行踽僂又¶
疥且痔登徒子悦之使有五子(好色/賦)¶
允婦許允婦是阮衞尉女徳如妹竒醜交禮竟允無復¶
入理家人深以為憂會桓範至語許云阮家既嫁醜女¶
與卿故當有意卿宜察之許便囬入内既見婦既欲出¶
婦料其此出無復入理便捉&KR0322;停之許因謂曰婦有四¶
徳卿有其幾婦曰新婦所乏唯容爾然士有百行君有¶
幾許云皆備婦曰夫百行以徳為首君好色不好徳何¶
<pb:KR3k0049_WYG_021-52b>¶
謂皆備允有慚色遂相敬重(世/説)¶
卑下王公淵娶諸葛誕女入室言語始交王謂婦曰新¶
婦神色卑下殊不似公休婦曰大丈夫不能仿佛彦雲¶
而令婦人比蹤英傑¶
酒家婢兵部郎中朱前疑貌醜其妻有美色天后時洛¶
中殖業坊西門酒家有婢蓬頭垢面傴肩皤腹寢惡之¶
狀舉世所無而前疑大悦之殆忘寢食乃知前世言宿¶
瘤䝉愛信不虚也(僉/載)¶
<pb:KR3k0049_WYG_021-53a>¶
美室張郎中又新與楊䖍州齊名友善楊妻李氏即鄘¶
相之女有徳無容楊未嘗意敬待特甚張嘗語楊曰我¶
少年成美名不憂仕矣唯得美室平生之望斯足楊曰¶
必求是但與我同好必諧君心張深信之既婚殊不愜¶
心楊以笏觸之曰君何太癡言之数四張不勝其忿廽¶
應之曰與君無間以情告君君誤我如是何謂癡楊歴¶
數求名從宦之由曰豈不與君皆同邪曰然然則我得¶
醜婦君詎不聞我邪張色解問君室何如我曰特甚張¶
<pb:KR3k0049_WYG_021-53b>¶
大笑遂如初張既成家乃詩曰牡丹一朶直千金將謂¶
從來色最深今日滿欄開似雪一生辜負看花心(本事/詩)¶
　　長人¶
骨節轉車呉伐越墮會稽獲骨焉節轉車呉子使來好¶
聘且問之仲尼仲尼爵之即徹爼而宴客執骨而問曰¶
敢問骨何為大仲尼曰昔禹致羣神於會稽之山防風¶
氏後至禹殺而戮之其骨節轉車此為大矣客曰防風¶
氏何守也仲尼曰汪芒氏之君也守封隅之山者也為¶
<pb:KR3k0049_WYG_021-54a>¶
漆姓在虞夏啇為汪芒氏於周為長翟氏今為大人客¶
曰人長之極幾何仲尼曰僬僥氏長三尺短之至也長¶
者不過十尺數之極也¶
身横九畆文公十年冬十月叔孫得臣敗狄于鹹長狄¶
也弟兄三人佚宕中國瓦石不能害叔孫得臣最善射¶
者也射其目身横九畆斷其首而載之眉見於軾(穀梁/傳)¶
十一年冬十月甲午敗狄于鹹獲長狄僑如富父終甥¶
摏其喉以戈殺之埋其首於子駒之門以命宣伯(左/傳)長¶
<pb:KR3k0049_WYG_021-54b>¶
狄弟兄三人各長百尺狄者隂氣時中國衰有夷狄明¶
(春秋考/異郵)長狄長蓋五丈餘也(洪範五/行傳)¶
十尺孔子長十尺大九圍坐如蹲龍立如牽牛就如之¶
昂望之如斗(春秋演/孔圖)¶
一丈伍子胥見呉王僚僚望其顔色甚可畏長一丈大¶
十圍眉開一尺王僚與語三日辭無復者胥知王好之¶
每入言倍有勇壯之氣(呉越/春秋)¶
大人十二秦始皇帝二十六年有大人長五丈足履六¶
<pb:KR3k0049_WYG_021-55a>¶
尺(闗中記身/長百尺)皆夷狄服凡二十人見于臨洮天戒若曰¶
勿大為夷狄之行將受其禍是嵗始皇初并六國反喜¶
以為瑞銷天下兵器作金人十二以衆之遂自賢聖築¶
長城故大人見於臨洮明禍亂之起(前五/行志)鑄金狄人十¶
二各重二十四萬斤立阿房殿前(三輔/舊事)昔大人見臨洮¶
而銅人鑄臨洮生卓而銅人毁天下大亂卓身㓕抑有¶
以也餘二人魏明帝欲徙詣洛陽清明門裏載至覇城¶
重不可致便留之(英雄/記)後石季龍徙之鄴符堅又移入¶
<pb:KR3k0049_WYG_021-55b>¶
長安而銷之(闗中/記)銅人翁仲其名也(謝承後/漢書)¶
阮翁仲翁仲安南人身長二丈三尺氣質端勇異於常¶
人少為縣吏為督郵所笞歎曰人當如是耶遂入學究¶
書史秦始皇併天下使翁仲將兵守臨洮聲振匈奴秦¶
以為瑞翁仲死遂禱銅為其像置咸陽宫司馬門外匈¶
奴至有見之者猶以為生¶
宕渠獻秦襄王時宕渠郡獻長人長二十五丈六尺(蜀/王)¶
(本/紀)¶
<pb:KR3k0049_WYG_021-56a>¶
巨毋覇王莾夙夜連率韓博上言有竒士長一丈大十¶
圍來至臣府曰欲奮擊匃奴自謂巨母覇出於蓬萊東¶
南五城西北昭如海瀕軺車不能載三馬不能勝即日¶
以大車四馬建虎旗載覇詣闕卧則枕皷以鑯着食此¶
皇天所以輔新室者也莾聞惡之留覇在所新豐更其¶
姓曰巨母氏謂因文母太后而覇王符也(前/漢)¶
娶長馮勤字偉伯魏郡繁陽人也曽祖父揚宣帝時為¶
𢎞農太守有八子皆為二千石趙魏間榮之號曰萬石¶
<pb:KR3k0049_WYG_021-56b>¶
君焉兄弟形皆偉壯唯勤祖父偃長不滿七尺常自耻¶
短陋恐子孫之似也乃為子伉娶長妻伉生勤長八尺¶
三寸八嵗善計姚期薦於光武在事精勤遂見親識每¶
引進帝輙顧謂左右曰佳乎吏也後歴官司徒號稱任¶
職勤母年八十每㑹見詔勅勿拜令御者扶上殿謂諸¶
王曰使勤貴寵者此母也(後/漢)¶
魁岸郭太字林宗身長八尺儀貌魁岸善談論聲音如¶
鍾(後漢/紀)¶
<pb:KR3k0049_WYG_021-57a>¶
温偉大將軍袁紹總兵翼州遣使要鄭𤣥太㑹賔客𤣥¶
最後至乃延升上坐身長八尺餘飲酒一斛秀眉明目¶
儀容温偉(後/書)¶
八尺諸葛孔明身長八尺每自比於管仲樂毅(蜀/志)¶
見襄武咸熈二年有大人見襄武縣長二丈餘脚跡長¶
二尺二寸白髮著黄單衣黄巾柱杖呼民王始語云今¶
當太平(魏/志)¶
屐七尺符健皇始四年有長人見身長五丈語張靖曰¶
<pb:KR3k0049_WYG_021-57b>¶
今當太平新平令以聞健以為妖妄召靖擊之是月也¶
雨河渭泛溢滿坂津監㓂登於河中流得大履一隻長¶
七尺三寸足跡稱屐指長尺餘文深七寸健歎曰覆載¶
之中何所不有張靖所見定不虚也乃赦之(祖冲之/述異記)¶
丈八符堅以乞活夏黙為左鎮即胡人䕶磨那為右鎮¶
即奄人申香為拂蓋即黙等身長一丈八尺並多力善¶
射三人每食飯一石肉三十斤(崔鴻前/秦録)¶
二丈燉煌西盡大秦隔海心無憂遇善風不經二十日¶
<pb:KR3k0049_WYG_021-58a>¶
得渡心憂數年不得渡諺曰心無憂患不經二旬心若¶
憂患逺離三春士人賢直男女皆長二丈端正國主風¶
雨不和則讓賢而治之(三秦/記)¶
脛長丈六神武時盧曹率其徒自薊入海島得長人骨¶
以髑髏為馬皂脛長丈六尺以為二矟送其一於神武¶
諸將莫能用唯彭樂彊舉之未幾曹遇疾烔聲聞於外¶
巫言海神為祟遂卒(北齊/書)¶
身長七尺盧文進幽州人也身長七尺狀貌偉然至江¶
<pb:KR3k0049_WYG_021-58b>¶
南李氏封范陽王嘗至天定河見人脛骨大如柱長可¶
七尺(陸㳺南/唐詩)¶
長丈二淳熈間蘇州有唐姓者兄妹皆長丈二日㗖斗¶
餘行倦則倚市簷憇坐如堵墻不可出出則傾市觀之¶
詔廪之殿前司徳夀欲見之遣詣北宫懼其聚民乃卧¶
而泛河之至望仙橋專舟焉(續夷/堅志)¶
龍伯佻人從崑崙以北九萬里得龍伯國人長三十丈¶
皆夀至千嵗而死從崑崙以東得大秦人長十丈皆衣¶
<pb:KR3k0049_WYG_021-59a>¶
帛從此以東千萬里得佻人國長三十丈五尺從此以¶
東十萬里得中秦國人長一丈(河圖/玉版)¶
朴父東隅大荒之中有朴父馬夫婦竝髙千里腹圓百¶
輔天初立時使夫妻導開百川嬾不用意謫其夫妻竝¶
立東南男露其勢女彰其殺氣息如人不畏寒暑不飲¶
不食湏黄河清復更使其夫妻導百川(神異/)¶
東夷東夷長人者類長三丈鋸牙鈆爪黒毛覆身不火¶
食噬禽獸或摶人以食¶
<pb:KR3k0049_WYG_021-59b>¶
支提有支提國人長三丈二尺有三手三足一手當胸¶
手足各三指(洞冥/記)¶
大秦大秦國人長一丈五尺猿臂長脇好騎駱駝(外國/圖)¶
丈五六晉永嘉王年有鶖鳥集于始安縣南其里之鷔¶
陂中民周虎張得之木矢貫之鐡銀其長六尺有半以¶
箭計之其射者人身應長一丈五六尺也又平州别駕¶
髙㑹語曰倭國人嘗行遭風吹度大海外見一國人皆¶
長丈餘形狀似胡蓋是長翟别種箭殆將從此國來也¶
<pb:KR3k0049_WYG_021-60a>¶
(山/經)¶
　　短人¶
帝舜帝堯長帝舜短文王長周公短仲尼長子貢短葉¶
公子髙㣲小短瘠行若將不勝其衣然白公之亂也葉¶
公子髙入據楚誅白公定楚國如反手耳(荀非/相)¶
黒短齊景公伐宋過太山夢二人怒曰謂㤗山之神晏¶
子謂宋相湯與伊尹也為言其狀湯晢容多髪伊尹黒¶
而短即所夢也景公進軍不聴軍鼓毁公怒散軍伐宋¶
<pb:KR3k0049_WYG_021-60b>¶
(博物志晏子𤨏/語湯作□寅)¶
七寸齊桓公獵得一鳴鵠宰之嗉中得一人長三寸三¶
分著白圭之袍𢃄劍持刀車罵詈瞋目後又得一折齒¶
方圓三尺問羣臣曰天下有此及小兒否陳章荅曰昔¶
秦胡充一舉渡海與齊魯交戰折傷版齒昔李子敖於¶
鳴鵠嗉中㳺長三寸三分(博物/志)有李子昂長七寸日行¶
千里一旦被海鵠所吞居鵠腹中三百年不死(神異/經)¶
朱儒邾人莒人伐鄫臧紇救鄫侵邾敗於狐駘國人誦¶
<pb:KR3k0049_WYG_021-61a>¶
之曰我君小子朱儒是使朱儒朱儒使我敗於邾(左襄/五)¶
使楚晏子使楚以晏子短楚人為小門於大門之側而¶
延晏子晏子不入曰使狗國者從狗門入今臣使楚不¶
當從此門入儐者更道從大門入見楚王王曰齊無人¶
耶晏子對曰臨淄三百閭張扇成隂揮汗成雨比肩繼¶
踵而在何為無人王曰然則子何為使乎晏子對曰齊¶
命使各有所主其賢者使使賢王不肖者使使不肖王¶
嬰最不肖直使楚矣(晏/子)¶
<pb:KR3k0049_WYG_021-61b>¶
𦕈小孟嘗君之趙趙人出觀之笑曰始以薛公為魁然¶
也今視之𦕈小丈夫耳(史/記)¶
短小齊遣淳於髠到楚為人短小楚人甚薄之謂曰齊¶
無人而使子來何長也對曰臣無所長臣腰中七尺之劍¶
欲斬無狀王王曰止吾但戯子耳即與髠共飲酒(説/苑)¶
巨靈東郡送一短人長七寸衣冠具足上疑其山精常¶
令在案上行召東方朔問朔至呼短人曰巨靈汝何忽¶
叛來阿母還未短人不對因謂上曰王母使臣來告陛¶
<pb:KR3k0049_WYG_021-62a>¶
下求道之法唯在清净不宜躁擾復五年與帝會言終¶
不見(漢武/故事)¶
尺二漢光武時頴川張仲師長一尺二寸(纂/文)沈約問劉¶
杳云何承天纂竒博其書載張仲師及長頸王事此何¶
所出杳曰仲師長尺二寸唯出論衡長頸是毗騫王宋¶
建安扶南以南記云古來至今不死約即取二書尋檢¶
一如杳言(南/史)¶
小吏張重字仲篤南郡人也明帝永明元年舉孝㢘送¶
<pb:KR3k0049_WYG_021-62b>¶
京師正月朝於徳明殿帝怪其短小問曰何郡小吏荅¶
曰昔子竒十六為河東太守甘羅十二為秦相陛下欲¶
得才耶抑將稱骨度肉也帝嘉其善對賜以金帛(東觀/記交)¶
(州名/士傳)¶
短陋周舉字宣光姿貌短陋有晏子之風(汝南先/賢傳)博學¶
洽聞為儒者所宗故京師為之語曰五經從横周宣光¶
(後/漢)¶
黝歙短人孫權黄武五年有大秦賈人字秦論來到交¶
<pb:KR3k0049_WYG_021-63a>¶
趾交趾太守呉邈遣送詣權權問方土謡俗論具以事¶
對時諸葛恪討丹陽獲黝歙短人論見之曰大秦希見¶
此人權以男女各十人差吏會稽劉咸送論還本國(宋/書)¶
(諸夷中/天竺下)¶
甚短山濤子淳字子𤣥允字叔真並少尫病形甚短小¶
而總敏過人武帝聞而欲見之濤不敢辭以問於允允¶
自以尫陋不肯行濤以為勝已乃表曰臣二子尫病宜¶
絶人事不敢受詔論者竒之(晉/書)¶
<pb:KR3k0049_WYG_021-63b>¶
過軀之用齊孟業有盛名初司州牧清河王岳聞業名¶
召為法曹見其容貌短小笑而不言及尋斷决之處乃¶
謂業曰卿决斷之明可謂有過軀之用(三國/典畧)¶
三短李諧為人短小六指因癭而舉頥因跛而緩歩因¶
謇而徐言人言李諧善用三短(北史三/十一)¶
短秃阮孚性機辯好酒貌短而秃周文帝偏所愛重常¶
於室内置酒十瓶瓶大一斛上皆加㡌欲以戯孚孚適¶
入室即見驚喜曰吾兄弟軰甚無禮何為入王家上坐¶
<pb:KR3k0049_WYG_021-64a>¶
相對宜早還宅因持酒去周文帝憮然大笑¶
短人行唐長孫元同㓜有譏辨貞觀中嘗在諸公主席¶
衆莫能當髙宻公主乃云我段家兒郎亦有人物走令¶
喚取段恪令對𤣥同段恪雖㣲有詞其儀容甚短小召¶
至始入門𤣥同即云為日已暗公主等並大驚怪云日¶
始是齋時何為道暗𤣥同乃指段恪若不日暗何得短¶
人行坐中大笑恪面大赤更無以荅(啓言/録)¶
功徳竇曉形容短小眼大露睛樂彦偉身長露齒彦偉¶
<pb:KR3k0049_WYG_021-64b>¶
先弄之云足下甚有功徳旁人怪問彦偉曰既已短肉¶
又復精進豈不大有功徳竇即應聲荅曰公自有大功¶
徳因何道曉人間其故竇云樂工小來長髙又問長髙¶
之意竇云身長如許口嘴髙崖豈不是長髙衆皆大笑¶
(上/)¶
短向上北省班諌議在給事中上中書舎人在給事中¶
下裴佶為諌議形質短小諸舎人戯之曰如此短何得¶
向上裴佶曰若怪即曵向下衆人皆大笑(因話/録)¶
<pb:KR3k0049_WYG_021-65a>¶
𦕈小無髯李希烈叛闗播盛稱李元平徳宗拜汝州别¶
駕始至募王築郛浚隍希烈隂使亡命應募縳元平馳¶
見希烈遺矢于地希烈以其𦕈小無髯戯李克誠曰使¶
爾取元平乃以其子來也因嫚罵曰育宰相使汝當我¶
何待我淺耶(新/唐)¶
半人桑維翰身短面黄每對鑑自歎曰七尺之身何如¶
一尺之面後登第同榜四人秦王幕客陳保極戯謂人¶
曰今嵗有三箇半人及第以維翰短陋故謂之半人(續/世)¶
<pb:KR3k0049_WYG_021-65b>¶
僬僥從中州以東四十萬里得僬僥國人長一尺五寸¶
東北極有人名曰諍人長九寸(烈湯問詩/含人霧)周僥國其人¶
短小冠帶一曰僬僥國(山/海)僬僥國人長一尺六寸迎風¶
則偃背風則伏眉目俱足但野宿(外國/圖)有小人國名靖¶
人(山/海)僬僥極麽靖人唯小四體俱足眉目才了(郭圖/賛)長¶
安中嘗見有人腊長尺許眉目手足悉俱或以為焦僥¶
人也(南部/新書)¶
蝼蛄東方有人其長三尺君長出行導衞威儀有若中¶
<pb:KR3k0049_WYG_021-66a>¶
國人又有小人如螻蛄手撮之滿手得之二十枚(廣/忠)¶
侏儒國倭南有侏儒國其人長三四尺去女王國四千¶
餘里(魏/畧)¶
短人國短人國在康居西北男女皆長二尺衆人多去¶
康居可萬餘里(上西/域傳)¶
陀移員嶠山有陀移國人長三尺夀萬嵗廣延之國人¶
長二尺(拾遺/記)¶
小人西北荒中有小人焉長一寸圓如長朱衣𤣥冠乗¶
<pb:KR3k0049_WYG_021-66b>¶
軺車導引有威儀人遇其乗車並食之其味辛楚終不¶
為䖝像所咋並識萬物名字殺腹中三䖝(神異/經)¶
鵠國西海之中有鵠國男女皆長七寸自然有禮好經¶
論跪拜夀三百嵗行人如飛日千里百物不敢犯之唯¶
畏鵠鵠遇吞之上夀三百嵗在鵠腹不死而鵠一舉千¶
里(上/)¶
　　肥¶
弱土弱土之人肥(家/語)肥多肉也腴腹下肥也(説/文)¶
<pb:KR3k0049_WYG_021-67a>¶
脯腊古諺云堯舜至聖心如脯腊桀紂無道肥膚三尺¶
(備亊/析言)¶
應客楚莊王圍宋子反乗堞而闚宋城見華元曰子之¶
國何如華元曰易子而食之析骸而炊之子反曰吾聞¶
圍國者鉗馬而秣之使肥者應客是何子之情也華元¶
曰吾聞君子見人之惡則矜之小人見人之惡則幸之¶
吾見子之君子也是以告情于子也(公羊宣/十五)¶
言勝閔子騫肥子貢曰何肥也子騫曰吾出見其美車¶
<pb:KR3k0049_WYG_021-67b>¶
馬則欲之入聞先王之言則又欲之兩心相與戰今先¶
王之言勝故肥(户/子)¶
義勝子夏見曽子曽子曰何肥也對曰戰勝故肥也曽¶
子曰何謂也子夏曰吾入見先王之義則榮之出見富¶
貴之樂又榮之兩者戰於胷中未知勝負故臞今先王¶
之義勝故肥(韓/子)¶
食言魯哀公至自越郭重僕孟武伯惡重曰何肥也公¶
曰是食言多矣能無肥乎公與大夫始有惡(左/哀)¶
<pb:KR3k0049_WYG_021-68a>¶
食糠陳平少時家貧好讀書有田三十畆獨與兄弟常¶
耕縱平㳺學平為人長而美色人或謂平貧何食而肥¶
若是其㛐疾平不親家産曰亦食糠覈耳有叔如此不¶
如無有伯聞逐其婦(漢/書)¶
如瓠張蒼當斬解衣伏質身長大肥白如瓠時王陵見¶
而怪其美士乃言沛公赦勿斬(上/)¶
副腰東平憲王蒼腰𢃄八圍顯宗甚重之詔曰日者問¶
東平王處家何等最樂王曰為善最樂其言甚大副是¶
<pb:KR3k0049_WYG_021-68b>¶
腰腹矣(後/漢)¶
代兄梁國車成字子威兄恩都為赤眉賊所待欲臠之¶
成叩頭曰兄瘦我肥欲得代之賊感其義俱放之(謝承/書)¶
東觀記臨淄倪萌字子明為赤眉所得事同¶
代弟趙孝字長平沛國蘄人王莾時天下亂人相食孝¶
弟禮為餓賊所得孝聞即自縳詣賊曰禮乆餓羸瘦不¶
如孝肥餓賊大驚並放之(東觀/記)¶
脂流王允使吕布等誅董卓尸卓於市天時始熱卓素¶
<pb:KR3k0049_WYG_021-69a>¶
充肥脂流於地守尸吏然火置卓臍中光明達&KR0892;如是¶
積日(後/漢)¶
逃則曹操父嵩在太山操令㤗山太守應邵送家詣兖¶
州陶謙宻遣數十騎掩捕嵩家懼穿後垣先出其妾肥¶
不出逃於厠與妾俱被害(世/語)¶
不能動京邑有一人失姓名食噉兼十許人遂肥不能¶
動其父曽作逺方長吏被縣令故義共𫝊食之一二年¶
中一鄉為儉(博物/志)¶
<pb:KR3k0049_WYG_021-69b>¶
服肥呉質黄初五年朝京師詔上將軍及特進以下皆¶
㑹質所太官給供具酒酣質欲盡歡時上將軍曹真性¶
肥中領軍朱鑠性瘦質召優使説肥瘦真負貴恥見戯¶
怒謂質曰卿欲以部曲將遇我邪曹洪王忠言將軍必¶
欲使上將軍眼肥即自宜為瘦真愈恚㧞刀瞋目言俳¶
敢輕脱吾斬爾遂罵坐質案劒内曹子丹汝非屠机上¶
肉呉質吞爾不摇喉咀爾不摇牙何敢恃勢驕邪(質别/傳)¶
肥奴司馬懿奏免曹爽桓範踰城出為爽畫二䇿爽不¶
<pb:KR3k0049_WYG_021-70a>¶
能用範怒爽曰肥奴曹子丹好人生五六頭肉今桓範¶
隨卿㓕門也(魏志今/木無)曹子丹佳人生汝兄弟豚犢耳(魏/氏)¶
(春/秋)¶
千斤孟業為幽州其人甚肥或以為千斤武帝為稱之¶
難其大乃作一大秤掛壁業入見武帝曰朕欲自秤有¶
幾斤業荅曰陛下欲秤臣耳無煩復勞聖躬於是稱業¶
果得千斤(語/林)¶
自娯孫權問諸葛恪頃何以自娯而更肥澤恪對曰臣¶
<pb:KR3k0049_WYG_021-70b>¶
聞富潤屋徳潤身臣非敢自娯脩已而已(恪别/傳)¶
食糠王戎子綏字萬子有美名少而大肥戎令食糠而¶
肥愈甚年十九卒(晉/書)¶
肉潰司𨽻校尉髙平滿奮字武秋豐肥肉潰膚裂每至¶
暑夏輙膏汗流溢其有愛妾夜取以燃照炎灼發於屋¶
表奮大惡之悉盛而埋之暨永嘉之亂為胡賊所燒皎¶
若燭光(異/苑)¶
納李趙伯翁肥大夏日醉卧孫兒縁其腹上戯因以李¶
<pb:KR3k0049_WYG_021-71a>¶
八九枚内臍中至後日李大爛汁出乃泣謂家人曰我¶
腸將死明日李核出乃知孫兒所納李子也(笑/林)¶
忽肥庾公造周伯仁伯仁曰君何所欣説而忽肥庾曰¶
君復何所憂惨而忽瘦伯仁曰吾無所憂直是清虚日¶
來滓穢日去耳(世/語)¶
笨伯兖州既有八伯之號其後更置四伯大鴻臚陳留¶
江淵以能食為穀伯豫章太守陳留史疇以大肥為笨¶
伯散騎侍郎髙平張嶷以狡妄為猾伯廬陵太守羊&KR0360;¶
<pb:KR3k0049_WYG_021-71b>¶
㬅以狠戾為璅伯盖擬古之四㓙(晉中/興書)¶
肥癡沈昭畧字茂隆性狂儁使酒仗氣無所推讓嘗醉¶
晩日負杖携家賔子弟婁湖&KR0080;逢王景文子約張目視¶
之曰汝是王約耶何乃肥而癡約曰汝沈畧昭耶何乃¶
瘦而狂昭畧撫掌大笑曰瘦已勝肥狂又勝癡柰何王¶
約柰汝癡何(南史/十七)¶
肥婢明皇在百花院便殿因覽漢成帝内傳時妃子後¶
至以手整上衣領曰看何文書上笑曰莫問知則又殢¶
<pb:KR3k0049_WYG_021-72a>¶
人覔去乃是漢成獲飛鷰身輕欲不勝風恐其飄翥帝¶
為造水晶盤令官人掌之而歌舞又製七寳避風臺間¶
以諸香安於上恐其四肢不禁也上又曰爾則任吹多¶
少蓋妃㣲有肌也故上有此語戯妃(楊妃/外傳)梅妃以楊妃¶
之寵遷於上陽東宫後上憶妃召至&KR0034;華西閣叙舊愛¶
繼而上失窹侍御驚報曰妃子已至上匿之遺舄并翠¶
鈿命封賜妃謂使者曰上棄我之深乎使曰上非棄妃¶
誠恐太真惡情耳妃笑曰恐怜我則動肥婢情豈非棄¶
<pb:KR3k0049_WYG_021-72b>¶
也¶
腹垂過膝張守珪為幽州節度安禄山盗羊事覺守珪¶
剥坐欲打殺之大呼曰大夫不欲㓕兩蕃邪何為打殺¶
禄山守珪見其肥白壯其言而釋之令與鄉人史思明¶
同捉生行必尅獲㧞為偏將軍嫌其肥以守珪威風素¶
髙畏懼不敢飽食以驍勇聞遂養為子晩年益肥壯腹¶
垂過膝重三百三十斤每行以肩膞左右擡挽其身方¶
能移步至𤣥宗前作胡旋舞疾如風馬禄山肚大每著¶
<pb:KR3k0049_WYG_021-73a>¶
衣帶三四人助之兩人擡起肚豬兒以頭戴之始取裙¶
褲帶及繫腰𢃄𤣥宗寵禄山賜華清宫湯浴皆許豬兒¶
等人助解著衣服然終見刳者豬兒也(舊/唐)¶
肥醜中宗與羣臣晏欽明自言能八風舞帝許之欽明¶
體肥醜據地摇頭睆目左右顧眄帝大笑吏部侍郎盧¶
藏用歎曰是舉五經掃地矣(新/唐)¶
相嘲王淇張亢同在南京晏元獻幕張肥大王以太牢¶
目之王瘦小張以獼猴目之一日有米綱至八百里村¶
<pb:KR3k0049_WYG_021-73b>¶
水淺當剥載張往督王曰所謂八百里剥也張曰未若¶
三千年精矣(黽水/燕談)琪嘗嘲亢口張亢觸墻成八字亢應¶
聲曰王琪望月呌三聲(歸田/録)¶
肥喘盛度體豐肥一日自前殿趨出宰相在後盛初不¶
知忽見即欲趨避行百餘歩乃得直舍隠於其中石學¶
十中立見其喘甚問之盛告其故石曰相公問否盛曰¶
不問别去十餘歩乃悟罵曰奴乃以我為牛¶
布袋和尚明州布袋和尚形裁腲腇蹙額皤腹蓋彌勒¶
<pb:KR3k0049_WYG_021-74a>¶
化身也(𫝊/澄)¶
不澤繼子得食肥而不澤情不相與往來也適子懐於¶
燕慈母喻於荆情相往來也(淮/南)¶
穀氣勝穀氣勝元氣其人肥而不夀(物理/論)¶
䑋益梁之間凢諱其肥盛謂之䑋(方/言)¶
　　瘦¶
臞約省瘦也臞省約少之言也(釋/名)羸委也瘠瘦也(説/文)¶
墳衍墳衍之人哲而瘠(周禮地/官司徒)¶
<pb:KR3k0049_WYG_021-74b>¶
堯衍神農形顇堯瘦將欲利萬人也(文/子)¶
瘠甚楚子使□子馮為令尹訪於申叔豫叔豫曰國多¶
寵而王弱國不可為也遂以疾辭方暑闕地下氷而床¶
焉重繭衣裘鮮食而寢楚子使醫視之復曰瘠則甚矣¶
而血氣未動乃使子南為令尹(襄二/十一)¶
心憂宓子賤治單父有若見之曰子何臞也宓子曰君¶
不知賤不肖使治單父官事急心憂之故臞也有若曰¶
昔者舜鼓五絃歌南風之詩而天下治今以單父之細¶
<pb:KR3k0049_WYG_021-75a>¶
也治之而憂治天下將柰何乎故有術而御之身坐於¶
於廟堂之上有處女子之色無害於治無術而御之身¶
雖瘁臞猶未益(韓外/儲)¶
悲思和熹鄧后自遭大憂及新野君仍䘮諸兄嘗悲傷¶
思慕嬴瘦骨立不能自勝(宋觀/漢記)¶
瘦貴張氏得釣何氏得&KR0312;故三輔舊語曰何氏筭張氏¶
釣何氏肥張氏瘦言何氏有肥人輙貴瘦人輙賤張氏¶
瘦者輙貴肥者輙賤故二族以釣筭知㓙吉以肥瘦知¶
<pb:KR3k0049_WYG_021-75b>¶
貴賤(二輙决/録注)¶
瘦甚楊彪見漢祚將移遂稱脚攣不復行積十餘年後¶
子脩為曹操所殺曹見彪問曰公何瘦甚對曰愧無日¶
殫先見之明猶懐老牛乳犢之愛操為之改容(謝承後/漢書)¶
瘦恨得晩曹操攻吕布於下邳吕布登西北白門上城¶
䧟士擒以諸操布曰明公何瘦操曰君何以識孤布曰¶
昔在洛㑹温氏園操曰然孤忘之矣所以瘦恨不早相¶
故也(獻帝/春秋)¶
<pb:KR3k0049_WYG_021-76a>¶
雞骨王戎和嶠同時遭大䘮俱以孝稱王雞骨支床和¶
哭泣備禮武帝謂劉仲雄曰卿數省王和不聞和哀苦¶
過禮使人憂之仲雄曰和嶠雖備禮神氣不損王戎雖¶
不備禮而哀毁骨立臣以和嶠生孝王戎死孝陛下不¶
應憂嶠而應憂戎(世/語)¶
禁語衞玠好言𤣥理素抱羸疾母恒禁其語(晉書/别傳)¶
更瘦鄧竟陵免官後赴山陵過見大司馬桓公桓問之¶
曰卿何以更瘦遐曰有愧於叔達不能不恨恨於破甑¶
<pb:KR3k0049_WYG_021-76b>¶
(世/説)¶
苦役甄法崇永初中為江陵令在任嚴明于時南平僇¶
士為江安令䘮官至其年末崇在㕔上忽見一人從門¶
入云僇江安通法崇法崇知士已亡因問卿貌何故瘦¶
荅曰我生時所行善不補惡今繫苦役窮極理盡(述異/記)¶
革帶移孔沈約乆處端揆有志台司武帝終不用乃與¶
徐勉書陳情言已老病百日數旬革帶常應移孔以手¶
握臂率記月小半分欲謝事求歸老之秩勉為請三司¶
<pb:KR3k0049_WYG_021-77a>¶
之儀帝弗許但加鼓吹而已(梁/書)¶
貌瘦韓休為相峭直時政所得失言之未嘗不盡𤣥宗¶
嘗臨鏡黙然不樂左右曰韓休為相陛下殊瘦於彼何¶
不逐之上歎曰吾貌雖瘦天下必肥(唐書/通鑑)¶
説法馬留元祐間王景亮與任族無名子結為一社紀¶
事嘲哨士大夫無問賢愚一經諸人之目即被不雅之¶
名號曰猪觜闗吕惠卿察訪京東吕質清瘦語話之際¶
喜以雙手指畫社人呼為説法馬留又凑為七字曰説¶
<pb:KR3k0049_WYG_021-77b>¶
法馬留為察訪社中彌嵗不能對一日邵箎因上殿氣¶
泄出知東平邵髙鼻捲髯社人名為凑氛獅子仍對曰¶
凑氛獅子作知州惠卿衘之諷部使者發以他事舉社¶
遂為虀粉(桐江/詩話)馬留蓋優人呼沐猴之名(古今/詩話)¶
　　形體¶
形體身伸也可屈伸也形有形象之異也軀區也是衆¶
名之大總若區域也體第也骨肉毛血表&KR0187;大小相次¶
第也(釋/名)¶
<pb:KR3k0049_WYG_021-78a>¶
參天地人受天地變化而生一月而膏二月血脈三月¶
而懐四月而胎五月而筋六月而骨七月而成形八月¶
而動九月而躁十月而生形骸已成五藏乃分肝主目¶
腎主耳脾主舌肺主鼻膽主口天有四時五行九曜三¶
百六十日人有四支五藏九竅三百六十節天有風雨¶
寒暑人有取與喜怒膽為雲肺為氣䏪為風腎為雨肝¶
為雷人與天地相類而心為之主耳目者日月也血氣¶
者風雨也日月失行薄蝕無光風雨非時毁折生災五¶
<pb:KR3k0049_WYG_021-78b>¶
星失行州國受其殃天地之道尚由愛其神明人之耳¶
目何能乆燻而不息精神何能馳騁而不乏是故聖人¶
守内而不失外(文/子)¶
像法人頭圓像天足方法地五臟像五行四胑法四時¶
九竅法九分目法日月肝仁肺義腎志心禮膽斷脾信¶
膀胱决難髪法星辰節法日嵗腸法鈐(孝經援/神契)¶
五藏推天命本人情人有五藏六腑何謂五藏精藏於¶
腎神藏於心魂藏於肝魄藏於肺志藏於脾何為六腑¶
<pb:KR3k0049_WYG_021-79a>¶
咽喉量入之府胃曰五穀之府大腸轉輸之府小腸受¶
成之府膽積精之府膀胱液之府也(韓詩/外傳)¶
精氣形者生之舎也精神者所受於天形體所受於地¶
也血氣者人之華也而五藏者人之精也孔竅者精神¶
之戸牗也而氣志者五藏之使候也是故五色亂目使¶
目不明五聲譁耳使耳不聰五味亂口使口爽傷趣舎¶
滑心使行飛楊故嗜欲使人氣滛好憎使人精勞不疾¶
去之則志氣日耗(淮南/文子)¶
<pb:KR3k0049_WYG_021-79b>¶
生異堯八眉舜四瞳子禹其跳湯扁文王四乳八者如¶
八字者也其跳者踦也扁者枯也言皆不善也(尚書/大傳)堯¶
眉八彩九竅通洞而公正無私一言而萬民齊舜二瞳¶
子是謂重明作事成法出言成章禹耳參漏是謂大通¶
興利除害䟽河决江文王四乳是謂大仁天下所歸百¶
姓所親臯陶馬喙是謂至信决獄明白察於人情(淮/南)且¶
徐偃王之狀目可瞻焉仲尼之狀面如蒙倛周公之狀¶
身如斷菑臯陶之狀色如削𤓰閎夭之狀面無見膚𫝊¶
<pb:KR3k0049_WYG_021-80a>¶
説之狀身如植鰭伊尹之狀面無湏麋禹跳湯偏堯舜¶
參牟子(荀/子)𫝊言黄帝龍顔顓頊戴午帝嚳駢齒堯眉八¶
采舜目重瞳禹耳三漏湯臂冄肘文王四乳武王皇陽¶
周公背僂臯陶馬口孔子反羽蒼頡四目為皇帝史晉¶
公子重耳仳脇為諸侯霸蘓秦骨鼻為六國相張儀仳¶
脇亦相秦魏項羽重瞳云虞舜之後與髙祖分王天下¶
(論/衡)¶
老子老子身長八尺八寸黄色美眉長耳大目廣額踈¶
<pb:KR3k0049_WYG_021-80b>¶
齒方口厚唇額有三五達理日角月懸鼻純骨雙柱耳¶
有三門足蹈二五手把十文(史/記)¶
孔子孔子適鄭與弟子相失獨立東郭門外姑布子卿¶
謂子貢曰東門外有一人焉其長九尺有六寸河目隆¶
顙其頭似堯其頸似臯繇其肩似子産然自腰已下不¶
及禹者三寸纍纍然如䘮家之狗子貢以告孔子欣然¶
而歎曰形狀末也如䘮家之狗然乎哉然乎哉(家/語)老萊¶
子之弟子出薪遇仲尼反以告曰有人於彼脩上而趍¶
<pb:KR3k0049_WYG_021-81a>¶
下末僂而後耳視若營四海不知其誰氏之子老萊子¶
曰是丘也(莊/子)¶
日角子産日角晏平仲月角尾生犀角栁下惠史魚反¶
角(管/子)¶
昜貌子思適齊齊君之嬖臣美鬚眉立乎側齊君指之¶
而笑且言曰假貌可相易寡人不惜此之鬚眉於先生¶
也子思曰非所願也昔堯身脩十尺眉乃八彩實聖舜¶
身脩八尺有竒面頷無毛亦聖禹湯文武及周公勤思¶
<pb:KR3k0049_WYG_021-81b>¶
勞體或折臂望視或秃骭背僂亦聖&KR0008;(也/)不以鬚眉美¶
鬛為稱也人之賢聖在徳豈在貌乎(孔叢/子)¶
體方安里王欲以馬囘為相問子順曰囬為人梗梗亮¶
直之丈夫也順曰聞諸孫卿云其為人也長目而豕視¶
者必體方而心圓臣見馬囬非不偉其體幹也然甚疑¶
其目王卒用之三月果以謟得罪(上/)¶
法貴武帝諱雄字仲雋姓祖第三子帝生長八尺三寸¶
美容貌相工相之曰此君將貴其相有四目如重雲鼻¶
<pb:KR3k0049_WYG_021-82a>¶
如龜龍口如方器耳如相望法為貴人位過三公不疑¶
也(蜀李/書)¶
竒表李郃長七尺八寸多鬚髯八眉左耳有竒表腦&KR0008;¶
如鼎形手握二公之字(别/傳)¶
堂堂華温琪少從黄巢為盗巢敗温琪走滑州顧其狀¶
貌魁偉懼不自容乃投白馬河流數十里不死河上人¶
援而出之又自經於桑林輙枝折乃之胙縣有田父見¶
之曰子狀貌堂堂非常人也乃匿干家(五代/史)¶
<pb:KR3k0049_WYG_021-82b>¶
銅筋鐡肋鄧弼字伯翊秦人也身長八尺雙目有紫稜¶
開合閃閃如電聲如虎吼以力雄人隣牛方閗不可擘¶
拳其脊折仆地市門石皷十人弗能舉兩手持之行㤗¶
定末徳王薦之㑹丞相格其事弼環視四體歎曰天生¶
一具銅筋鐡肋不使立薫萬里外乃槁死三尺蒿下命¶
也遂入王屋山為道士¶
人為貴中黄道君曰天生萬物人為貴也人身包含天¶
地無所不法立天子置三公九卿二十七大夫八十一¶
<pb:KR3k0049_WYG_021-83a>¶
元士九州百二十郡千二百縣也天子天子大道君脾¶
為皇后心為太尉左腎為司徒右腎為司空封八神及¶
臍為九卿珠樓神十二胃神十二三焦神三合為二十¶
士大夫四肢神為八十一元士合之百二十以法郡數¶
也又胏為尚書府肝為蘭臺府(五符/經)¶
三官為道當調三官口為天闗足為地闗手為人闗三¶
官調則五臟安五臟安則舉身無病(真/誥)¶
精明精者體之神明者身之寳勞多則精散營多則明¶
<pb:KR3k0049_WYG_021-83b>¶
消妾有益精之道延明之經(上/)¶
十二官心者君主之官神明出焉肺者相𫝊之官治節¶
出焉肝者將軍之官謀慮出焉膽者中正之官决斷出¶
焉膻中臣使之官喜樂出焉在兩乳間為海之氣脾胃¶
倉廪之官五味出焉大腸傳道之官變化出焉小腸受¶
盛之官化物出焉腎者作强之官伎巧出焉三焦决瀆¶
之官水道出焉膀胱州都之官津液藏焉凡十一官不¶
得相失脾胃二藏共一官(素問/内經)¶
<pb:KR3k0049_WYG_021-84a>¶
得强五藏者身之强也頭者精明之府頭傾視深精神¶
將奪矣背者胷之府背曲肩隨府將壊矣腰者腎之府¶
轉摇不能腎將敗矣膝者筋之府屈伸不能行筋將憊¶
矣得强則生失强則死(上/)¶
臟神心神丹元字守靈肺神皓華字虚成肝神龍煙字¶
含明腎神𤣥冥字育嬰脾神常在字魂庭膽神龍曜字¶
威明(黄庭/經)¶
五入酸入肝辛入肺苦入心醎入腎甘入脾是為五入¶
<pb:KR3k0049_WYG_021-84b>¶
(内/經)¶
狀貌無憑庾&KR1509;少聰慧家富于財好賔客食必列鼎又¶
狀貌豐美頥頰開張人皆謂&KR1509;必為方伯無餒乏之慮¶
及魏尅江陵卒致餓死時又有水軍都督禇蘿靣甚尖¶
危有從理入口竟保衣食而終(南史庾/果之傳)¶
　¶
　¶
　天中記卷二十一¶
