# -*- mode: mandoku-view; -*-
#+TITLE: 天中記
#+DATE: 2015-08-24 23:32:42.991949
#+PROPERTY: ID KR3k0049
#+PROPERTY: BASEEDITION WYG    
#+PROPERTY: JUAN 卷五十八
<pb:KR3k0049_WYG_058-1a>¶
欽定四庫全書¶
　天中記卷五十八¶
　　　　　　　　　　　　明　陳耀文　撰¶
　　鳯¶
羽蟲之長羽蟲三百六十而鳯為之長也(家/語)¶
鶉火之精鳯凰鶉火之禽𤾉之精也徳能致之其精畢¶
至(鶡冠/子)¶
火精鳯火精也(孔漢/圖)雄曰鳯雌曰凰其雛為鸑鷟或曰¶
<pb:KR3k0049_WYG_058-1b>¶
鳯凰一名鸑鷟一名鶠毛(毛詩草/蟲經)鳯非梧桐不棲非竹¶
實不食非醴泉不飲在天為朱雀(詩義/䟽)¶
六像九包鳯有六像九包六像者一曰頭像天二曰目¶
象日三曰背像月四曰翼像風五曰足像地六曰尾像¶
緯九包者一曰口包命二曰心合度三曰耳聴達四曰¶
舌詘伸五曰彩色光六曰冠矩州七曰距銳鈎八曰音¶
激揚九曰腹戸行鳴曰歸嬉止鳴曰提扶夜鳴曰善哉¶
晨鳴曰賀世飛鳴曰郎都知我唯黄持竹實來故子欲¶
<pb:KR3k0049_WYG_058-2a>¶
居九夷從鳯嬉(論摘/衰聖)¶
丹穴丹穴之山其上有鳥焉其狀如雞五采而文名曰¶
鳯凰首文曰徳翼文曰義背文曰禮膺文曰仁腹文曰¶
信是鳥也飲食自然自歌自舞見則天下安寧(南山/經)夫¶
木行為仁為青鳯頭上青故曰戴仁也金行為義為白¶
鳯纓白故曰纓義也火行為禮為赤鳯背赤故曰負禮¶
也水行為智為黒鳯胸黒故曰向智也土行為信為黄¶
鳯足下黄故曰蹈信也(抱朴/子)¶
<pb:KR3k0049_WYG_058-2b>¶
&KR0203;至徳鳯凰之翔至徳也雷霆不作風雨不興川谷不¶
澹草木不摇而燕雀佼之以為不能與之争於宇宙之¶
間還至其曽(髙/)逝其萬仞之上翺翔於四海之外遇崑¶
崙之䟽圃飲砥柱之湍瀨邅回蒙汜之渚尚佯冀州之¶
際徑躡都廣入日抑節羽翼弱水暮宿風穴當此之時¶
鴻鵠鶬鸖莫不僤驚伏竄注喙江裔又况直燕雀之類¶
乎(淮覧/㝠)鳯凰上擊九千里絶雲霓負蒼天翺翔乎杳𠖇¶
鳯象黄帝即位宇内和平思見鳯凰之象以問天老天¶
<pb:KR3k0049_WYG_058-3a>¶
老曰夫鳯象鴻前而麟後虵頭而魚尾龍文而龜身燕¶
頷而鷄喙駢翼而中注首戴徳項掲義背負仁心抱忠¶
翼挾信足履正尾繫武小音合鍾大音合鼓延頸奮翼¶
五彩備舉光動八風氣應時而食有質飲有儀往即文¶
始來即嘉成㳺必擇所飢不妄下其鳴也雄曰節節雌¶
曰足足昏鳴曰保章舉鳴曰上翔集鳴曰歸昌此謂鳯¶
像夫唯鳯為能究萬物通天祉象百狀達於道律五音¶
成九徳去則有灾見則有福覧九州觀八極備文武正¶
<pb:KR3k0049_WYG_058-3b>¶
王國嚴照四方仁聖皆伏故得鳯像之一者則鳯過之¶
得二者鳯下之得三者則春秋下就之得四者則四時¶
下之得五者則終身居之黄帝曰於戯盛哉於是乃備¶
黄冕帶黄紳齋於中宫鳯乃蔽日而降黄帝降自東階¶
西面稽首曰皇天降兹敢不承命於是鳯乃遂集東囿¶
食帝竹實棲帝梧樹終身不去(韓詩/説&KR0080;)¶
阿閣黄帝黄服齋於中宫坐於𤣥扈洛水之上有鳯凰¶
集不食生蟲不履生草或止帝之東園或巢於阿閣或¶
<pb:KR3k0049_WYG_058-4a>¶
鳴於庭其雄自歌其雌自舞黄帝以問天老天老曰臣¶
聞之國安其主好文則鳯凰居之國亂其主好武則鳯¶
凰去之今鳯凰翔於東郊而樂之其鳴音中夷則與天¶
相副以是觀之大有嚴教以賜帝帝勿犯也(宋/志)黄帝治¶
天下鳯凰翔於庭(律之初生/寫鳯之音)二皇鳯至於庭(伏羲/神農)三代¶
鳯止於門(堯舜/禹)周室鳯至於澤徳彌澆所至彌逺徳彌¶
精所至彌近(淮/南)¶
聲若簫詩曰鳯凰秋秋其翼若干其聲若簫有鳯有凰¶
<pb:KR3k0049_WYG_058-4b>¶
樂帝之心此不蔽之福也(詳觧/蔽篇)逸詩帝葢謂堯也(注/)鳯¶
凰蹌蹌匪堯之庭(楊/子)¶
銜米舜父有目失在家調治邑市而居舜父夜卧夢見¶
一鳯凰自名為鷄口銜米以食已言鷄為子孫視之是¶
鳯凰以黄帝夢書占之此子孫當有貴者舜占猶之比¶
年糴稻糓中有錢舜也乃三日三夜仰天自告過舜前¶
䑛之目霍然開(劉向孝/子𫝊)¶
司晨帝舜曰朕惟不入百獸鳯晨(中/候)百獸率舞鳯凰司¶
<pb:KR3k0049_WYG_058-5a>¶
晨鳴(注/)元帝論云鳯闕司晨之功火無内照之美(梁/書)¶
食竹實孟戯人首鳥身其先為虞氏馴百禽夏后之末¶
民始食卵孟戯去之鳯凰隨焉止於丹山去九疑萬八¶
千里此山多竹長千仞鳯凰食竹實孟戯食木實(括地/圖)¶
翠虬覩化益而登𤣥雲靈鳯值孟戯而反丹穴(抱朴/子)麟¶
鳯以形狀為别聖人以心神為異古者太平之世鳯凰¶
常居其國而生乳至夏后始食卵而鳯去之此則鳯有¶
種明矣(上/)¶
<pb:KR3k0049_WYG_058-5b>¶
鳯雛成王時㫋塗國獻鳯雛育於靈禽苑及封泰山禪¶
社首之後文彩炳耀飛走之類不復喧鳴至成王崩冲¶
飛而去(拾/遺)洪邁光堯挽詩鼎湖龍去逺社首鳯來遲(上/)¶
琴操周公旦攝政七年制禮作樂鳯凰翔庭成王援琴¶
而歌曰鳯凰翔兮於紫庭余何徳兮以感靈賴先王兮¶
恩澤湊(臻/)于胥樂兮民以寧琴操成王著儀鳯之歌(宋/志)¶
鳴鳥耉造徳不降則鳴鳥不聞矧曰其能有格(書君/奭)鳴¶
鳥謂鳯也(鄭/注)魏明帝詔管寧曰夫以姬公之聖而茍徳¶
<pb:KR3k0049_WYG_058-6a>¶
不降則鳴鳥弗聞(國/志)¶
居積石莊子曰老子見孔子從弟子五人問曰為誰對¶
曰子路為勇其次子貢為智曽子為孝顔回為仁子張¶
為武老子嘆曰吾聞南方有鳥其名為鳯凰之所居也¶
積石千里河水出下鳯鳥居止天為生食其樹名瓊枝¶
髙百仞以璆琳琅玕為實天又為生離珠一人三頭遞¶
卧遞起以伺琅玕鳯鳥之文戴聖嬰仁右智左賢(逸/篇)¶
九色西王母曰仙之上藥有九色鳯腦次藥有蒙山白¶
<pb:KR3k0049_WYG_058-6b>¶
鳯之脯(漢武/内傳)¶
金鳯宣帝以皂葢一乗賜霍光悉以金鉸具至夜夜車¶
轄上鳯凰輒亡去莫知所之至曉乃還如此非一守車¶
人亦嘗見後南郡黄君仲北山羅鳥得鳯凰入手即化¶
成紫金毛羽冠翅宛然具足可長尺餘守車人列上云¶
今月十二日夜車轄止鳯凰俱飛去曉則俱還今則不¶
返恐為人所得光甚異之具以列上後數日君仲詣闕¶
上鳯凰云今月十二夜北山羅鳥所得帝聞而疑之置¶
<pb:KR3k0049_WYG_058-7a>¶
承露盤上俄而飛去帝使尋之直入光家止車轄上乃¶
知信然帝取其車每㳺行即乗御之至帝崩鳯凰飛去¶
莫知所在稽康詩云翩翩鳯轄逢此網羅(齊諧/記)¶
威鳯宣帝元康四年南郡獲威鳯(宋/志)宣帝神爵元年詔¶
曰南郡獻白虎威鳯為寶晉灼云鳯之有威儀者與尚¶
書鳯凰來儀同意(紀/)威鳯以難見為神走麝以遺香不¶
捕(闗尹/子)孫盛與桓温牋云州遣從事觀採風聲進無威¶
鳯來儀之美退無鷹鸇摶擊之用徘徊湘川將為怪鳥¶
<pb:KR3k0049_WYG_058-7b>¶
(晉/書)梁簡文為太子時與劉孝儀令曰賢從弟遵威鳯一¶
羽足以見其五徳(南史/劉傳)太宗嘗追思王業艱難佐命之¶
力乃作威鳯賦賜長孫無忌曰有一威鳯憇翮朝陽晨¶
逰紫霧夕飲𤣥霜資長風以舉翰唳天衢而髙翔(舊/唐)¶
五色五鳯三年詔曰三月辛丑鸞鳯集長樂宫東闕中¶
樹上飛下止地文章五色留十餘刻吏民並觀(前漢/紀)¶
羣鳥向立丼露三年二月鳯凰集新蔡羣鳥四面行列¶
皆向鳯凰立以萬數(宋/志)¶
<pb:KR3k0049_WYG_058-8a>¶
五彩建武十七年鳯凰至髙八九尺毛羽五彩集穎川¶
郡羣鳥從之葢地數頃留十七日乃去(東觀/記)¶
將九子晉穆帝升平四年二月辛亥鳯皇將九子見鄖¶
鄉之豐城十二月甲子又見豐城衆鳥隨從(宋/志)¶
銜詔石季龍與皇后在觀上有詔書五色紙着鳯口中¶
鳯既銜詔待人放數百丈緋繩轆轤迴轉鳯凰飛下鳯¶
以木作之五色漆畫硃脚皆用金(鄴中/記)¶
鳯里文帝元嘉十四年大鳥二集秣陵民王覬園中李¶
<pb:KR3k0049_WYG_058-8b>¶
窠上狀如孔雀頭足下小毛羽鮮明文彩五色音聲諧¶
和衆鳥如山鷄者隨之行三十步頃東南飛去彭城王¶
義康以聞改鳥所集永昌里謂之鳯凰里(宋/志)起臺於山¶
因名鳯凰臺(金陵/志)鳯凰樓在鳯凰臺上(宫苑/記)¶
鵠引孝武帝孝建元年正月庚申鳯凰見丹徒愒賢亭¶
雙鵠為引衆鳥陪從征虜將軍武昌王渾以聞(宋/志)¶
翊從長夀三年十一月陳州上言苑丘縣鳯凰集衆鳥¶
數萬前後翊從行列齊整色别為羣後三日改元儀鳯¶
<pb:KR3k0049_WYG_058-9a>¶
(唐/志)¶
冠如金杯宗景徳元年五月七日午時白州有三鳯自¶
南入城衆禽周繞至萬歳寺前棲髙木上身如龍長九¶
尺髙五尺其文五色冠如金杯至申時飛向北去州畫¶
圖來上(貽謀/録)¶
鳯集得劒金泰和四年六月磁州武安縣南皷山北石¶
聖臺鳯凰見鳯從東南來衆鳥周圍之大者近内卜者¶
在外以萬萬計地在屯區村村民懼為官司所擾謀逐¶
<pb:KR3k0049_WYG_058-9b>¶
去之驅牛數十頭擊柝從之牛未至二里即有鷙鳥振¶
翼而起翼長丈餘下擊二水牯肉盡見骨水牯即死於¶
是衆始報官鳯凰髙丈餘尾作鯉萬狀而色殷九子差¶
小翼其傍鳯為日景所照則有二大鳥更迭盤旋庇廕¶
之至日入則下留三日乃從西北摩空而上縣中三日¶
無鳥雀鳯去後人視其處有鯉魚重五六十斤者食餘¶
尚有數頭臺傍禽鳥糞兩溝皆滿小禽不敢飛動餓死¶
者不可勝計村民疑臺下有異私掘之三尺餘石罅中¶
<pb:KR3k0049_WYG_058-10a>¶
直挿金劍一取不能盡擊析得其半以火煆欲分之劍¶
見火光金蟬散飛而去(癸辛/雜志)¶
鳯頭徐知諤知潤州好奇寶怪物所蓄不可計有蜀估¶
持鳯首至自言得之徼外蠻夷狀如雄雞廣五寸冠上¶
正平可用為枕朱冠金喙文彩煥爛如生人咸異之(陸/㳺)¶
(南唐/書)¶
扇女洞𤣥本行經云西方衛羅國王有女字曰配瑛與¶
鳯共處於是靈鳯常以羽翼扇女面後十二年中女忽¶
<pb:KR3k0049_WYG_058-10b>¶
有胎王意怪之因斬鳯頭埋着長林丘中後生女名曰¶
皇妃王女思靈鳯之&KR0146;好駕而臨之長林丘中歌曰杳¶
杳靈鳯綿綿長歸悠悠我思永與願違萬刼無期何時¶
來飛是鳯鬰然而生抱女俱飛逕入雲中¶
仁鳥梅福上成帝書云夫䳒鵲遭則仁鳥増逝愚者蒙¶
録則知士深退(本𫝊䳒音/縁鴟也)¶
梧禽梧禽不與鴟梟同枝麟虞不與豺狼連羣(抱朴子/交際篇)¶
梧禽激響於朝陽麟雲覿靈而來出龜龍吐藻於河湄¶
<pb:KR3k0049_WYG_058-11a>¶
景老摛耀於天路(詰鮑/篇)¶
靈鳥簫韶未九成靈鳥未紆儀也(抱/朴)靈禽嗈嗈於阿閣¶
儀禽均儀禽於唐序同舞獸於虞庭(張率舞/馬賦)¶
五鳯五鳯皆五色為瑞者一為孽者四其四皆似鳯並¶
為妖一曰鷫鸘鳩喙圓目身義戴信嬰禮膺仁負智至¶
則役之感也二曰發明烏喙大頸身仁戴智嬰義膺信¶
負禮至則喪之感也三曰焦明長喙䟽翼圓尾身義戴¶
信嬰仁膺智負禮至則水之感也四曰幽昌兊目小頭¶
<pb:KR3k0049_WYG_058-11b>¶
大身細足脛若鱗葉身智戴信負禮膺仁至則旱之感¶
也國語曰周之興也鸑鷟鳴岐説文曰五方神鳥東方¶
曰發明南方曰焦明西方曰鷫鸘北方曰幽昌中央曰¶
鳯凰(樂叶/圖徵)青鳯謂之鶡赤鳯謂之鶉黄鳯謂之鸞白鳯¶
謂之鷫紫鳯謂之鷟(禽/經)凡五方之鳥皆似鳯而非也東¶
方發明全身總青西方鷫鸘全身總白南方焦明全身¶
總赤北方幽昌亦曰退居全身總黒中央鳥名玉雀亦¶
曰鳯凰全身總黄(人鏡/經)¶
<pb:KR3k0049_WYG_058-12a>¶
鳯盃南恩州北丼山壁立千仞有瀑水飛下猿狖不能¶
至鳯凰巢其上彼人呼為鳯凰山所食亦蟲魚遇大風¶
雨或飄墮其雛小者猶如鶴而足差短南人截取其觜¶
謂之鳯凰盃(爾雅/翼)¶
在笯屈原賦鳯凰在笯兮鷄雉翔舞(笯鳥/籠也)¶
朱鳥思𤣥賦纚朱鳥以承旗朱鳥鳯也楚辭曰鳯凰翼¶
其承旗也¶
弔鳥李彤四部曰弔鳥山俗𫝊曰鳯死於上歳七月至¶
<pb:KR3k0049_WYG_058-12b>¶
九月羣帝來集其上¶
刻鳯公輸之刻鳯也冠距未成翠羽未樹人見其身者¶
謂之鳩鵄見其首者名曰鴮鸅皆訾其醜而笑其拙及¶
鳯之成翠冠雲聳朱距電摇錦身霞散綺翮炎發翽然¶
一翥翻翔雲棟三日而不集然後讃其奇而稱其巧(劉/子)¶
　　鸞¶
火離火離為鸞(元命/包)天樞得則鸞集(運斗/樞)¶
瑞鳥鸞瑞鳥一曰鷄趣首翼赤曰丹鳯青曰羽翔白曰¶
<pb:KR3k0049_WYG_058-13a>¶
化冀𤣥曰隂翥黄曰土符(禽/經)¶
鳯凰之佐鸞鳥者赤神之精鳯凰之佐鷄身赤色色亦¶
被五彩鳴中五音肅肅雍雍喜則鳴舞人君進退有度¶
親踈有序則至一本曰心識鍾律律調則至鳴舞以和¶
之(瑞應/圖)¶
鳯鳥之亞鸞者鳯鳥之亞始生類鳯久則五彩變易故¶
字從變省禮斗儀曰天下太平安寧則見其音如鈴巒¶
巒然也周之文物大備法車之上綴以大鈴如鸞之聲¶
<pb:KR3k0049_WYG_058-13b>¶
也後改為鑾(禽經/注)¶
女牀女牀之山有鳥焉其狀如翟而五彩文名曰鸞鳥¶
見則天下安寧(西山/經)¶
自歌軒轅之國諸夭之野鸞鳥自歌鳯鳥自舞鳯凰卵¶
民食之(海外/西經)廣都之野鸞鳥自歌(海内/經)沃野鸞鳥自歌¶
(大荒/西經)北狄之國有桂山有五彩鳥三名一曰皇鳥一曰¶
鸞鳥一曰鳯鳥(上/)孔穎達曰燕雀有啁噍之感鸞鳯有¶
歌舞之容(説/文)¶
<pb:KR3k0049_WYG_058-14a>¶
長離長麗前掞光耀明瓉曰長麗靈鳥也故相如賦云¶
前長離而後矞皇舊説云鸞也張衡思𤣥賦亦曰前長¶
麗使拂羽(漢樂/志)後書思𤣥注長離鳯也潘岳贖陸機詩¶
婉婉長離凌江而翔英英朱鸞來自南岡𫝊咸贈何劭¶
王濟詩雙鸞㳺蘭渚二離揚清暉皆以離為鳯¶
雌和崑崙圖云鸞鳥似鳯而白纓聞樂則蹈節而舞至¶
則國安樂其雌曰和(抱朴/子)¶
氐羌獻成王時氐羌獻鸞(説/文)¶
<pb:KR3k0049_WYG_058-14b>¶
蒼鸞西王母曰神仙藥次有靈丘蒼鸞(漢武/内傳)¶
舞庭王阜為重泉令鸞鳥集止學宫阜使掾沙疊為張¶
雅樂擊磬烏舉足垂翼應聲而舞止縣庭留十餘日乃¶
去(東觀/記)¶
棲槐辛繕字公文治春秋䜟緯隠居華隂光武徴不至¶
有大鳥髙五尺鷄頭鷰頷虵頸魚尾五色備舉而多青¶
棲繕槐樹旬時不去𢎞農太守以聞詔問百寮咸以為¶
鳯太史令蔡衡對曰凡象鳯者有五多赤色者鳯多青¶
<pb:KR3k0049_WYG_058-15a>¶
色者鸞多黄色者鵷雛多紫色者鸑鷟多白色者鵠今¶
此鳥多青乃鸞非鳯也上善其言王公聞之咸遜位避¶
繕不起(決疑/注)¶
對鏡舞&KR0290;賓國王結罝峻岐之山獲一鸞鳥王甚愛之¶
欲其鳴而不能致乃飾以金樊享以珍羞而鸞對之愈¶
戚三年不鳴夫人曰聞鳥見其類而後鳴可懸鏡以映¶
之王從言鸞觀影感契慨焉悲鳴哀響中宵一奮而絶¶
(范太鸞/鳥詩序)¶
<pb:KR3k0049_WYG_058-15b>¶
鸞陂豫章洪井有鸞岡洪厓先生乗鸞所憇泊也謝莊¶
嘗逰豫章觀井賦詩言鸞岡四周有水謂之鸞陂(水經/注)¶
紅鳥梁武帝太清元年捨身光嚴重雲殿時海中浮鵠¶
山去餘姚岸可千餘里上有女人年三百歳有女官道¶
士四五百人年並出百但在山學道遣使獻紅席帝方¶
捨身時其使適至云此草嘗有紅鳥居下故其為名觀¶
其圖狀則鸞鳥也(南史/本紀)¶
儀鸞隋煬帝大業十一年有二孔雀自西苑飛集寶城¶
<pb:KR3k0049_WYG_058-16a>¶
朝堂前親衛校尉髙徳孺十餘人見之奏以為鸞時孔¶
雀已飛去無可得騐於是百官稱賀詔以徳孺誠心㝠¶
㑹肇見嘉祥擢拜朝散大夫餘人皆賜束帛仍於其地¶
造儀鸞殿(通鑑雜記/云馬徳儒)煬帝好聞祥瑞常有野雀集於殿¶
上當衛校尉唱云此是鸞鳥有衛士報云村野之中大¶
有此物校尉乃令衛士仍奏為鸞煬帝不究真虚即以¶
為瑞仍名此殿為儀鸞嗤笑至今未弭(唐㑹/要)¶
繡鸞軒渠國多九色鳥青口緑頸紫翼紅膺紺頂丹足¶
<pb:KR3k0049_WYG_058-16b>¶
碧身緗背𤣥尾亦名九尾鳥亦名錦鳯其青多紅少謂¶
之繡鸞常從弱水西來或云是西王母之禽也(通典大/秦後)¶
鸞吪鳯翥鸞舉百羽從之鳯靡鸞吪百鳥瘞之(禽/經)¶
天勝乾臯斷舌則坐歌孔雀拍尾則立舞人勝之也鸞¶
入夜而歌鳯入朝而舞天勝之也(埤/雅)¶
特栖感鸞鷖之特栖兮悲淑人之希合(思𤣥/賦)駟玉虬以¶
乗鷖兮溘埃風余上征王逸曰鷖鳯别名也廣雅曰鷖¶
鳯屬也山海經曰蛇山有鳥五色飛蔽日名鷖鳥九疑¶
<pb:KR3k0049_WYG_058-17a>¶
山有五彩之鳥名鷖¶
　　鵬¶
圖南北溟有魚其名為鯤鯤之大不知其幾千里也怒¶
而飛其翼若垂天之雲是鳥也海運則將徙於南溟溟¶
者天池也齊諧者志怪者也諧之言曰鵬之徙於南溟¶
也水擊三千里摶扶摇而上者九萬里去以六月息者¶
也故九萬里則風斯在下矣而後乃今培風背負青天¶
而莫之夭閼者而後乃今將圖南(莊/子)¶
<pb:KR3k0049_WYG_058-17b>¶
(闕/)¶
<pb:KR3k0049_WYG_058-18a>¶
¶
<pb:KR3k0049_WYG_058-19a>¶
¶
<pb:KR3k0049_WYG_058-20a>¶
　¶
　¶
　¶
　¶
大夫家皆養之鷄鳴時亦鳴(詩義/䟽)鶴知夜半(説題/辭)鶴水¶
鳥也夜半水傍感其生氣則喜而鳴不止或問曰多言¶
有益乎對曰蝦蟇日夜鳴口乾而人不聴之鶴鷄時夜¶
而鳴天下振動多言何益(墨/子)¶
<pb:KR3k0049_WYG_058-20b>¶
警露鳴鶴戒露此鳥性警至八月白露降流於草上滴¶
滴有聲因集髙鳴相警移徙所宿處慮有變害也(風土/記)¶
露禽鶴也露下則鶴鳴凡鶴之馴養於家庭者飲露則¶
飛去(禽經/注)¶
𤣥鶴千載則變蒼又千載則變黒所謂𤣥鶴也(古今/注)¶
鶴羮離騷曰縁鶴飾玉后帝具饗古帝謂殷湯也言伊¶
尹始仕縁烹鶴鳥之羮修飾玉鼎以事殷湯湯賢之遂¶
以為相也李嶠攀龍臺砰蓄𢎞圖於縁鶴之鼎¶
<pb:KR3k0049_WYG_058-21a>¶
丹鶴周昭王時塗修國獻青鳯丹鶴各一雌一雄以潭¶
臯之粟飴之以溶溪之水飲之(拾遺/記)¶
化鶴周穆王西征一軍盡化君子為猿為鶴小人為蟲¶
為沙(抱朴/子)¶
獻血天子飲於孟氏爰舞白鶴二八(穆天/子𫝊)至於巨蒐氏¶
巨蒐之人乃獻白鶴之血以敬天子(上/)¶
乗軒狄人伐衛懿公好鶴鶴有乗軒者將戰國人受甲¶
者皆曰使鶴鶴實有禄位予焉能戰(左/傳)衛侯喜鶴有飾¶
<pb:KR3k0049_WYG_058-21b>¶
以文繡而乗軒者(賈/子)¶
銜珠而舞晉平公鼓琴有𤣥鶴二八而下銜明珠舞於¶
庭一鶴失珠覔得而走師曠掩口而笑(瑞應/圖)¶
六翮晉平公逰於河而樂曰安得賢士與之樂此也舡¶
人葢嘗跪而對曰君不好士耳何患無士乎公曰吾食¶
客門左千人門右千人可謂不好士乎對曰夫鴻鵠髙¶
飛逺翔一舉千里所恃者六翮耳背上之毛腹下之毳¶
無分寸之數益一把飛不為加髙損一把飛不加下不¶
<pb:KR3k0049_WYG_058-22a>¶
知門下左右客左右者亦有六翮之用乎將皆背上之¶
毛腹下之毳耶(韓詩/外𫝊)班固薦郭基云進有羽翮奮翔之¶
用(後/漢)桓帝時楊喬薦孟嘗曰實羽翮之美用非徒腹背¶
之毛(上/)郭祖深上武帝封事曰今之所任腹背之毛耳¶
(梁/書)蔡景厯與陳霸先書且為腹背之毛脱充鳴吠之數¶
(陳/書)¶
白鵠翔師曠鼓通於神明而白鵠翔(瑞應/圖)¶
一舉千里田饒事魯哀公而不見察謂哀公曰夫鷄有¶
<pb:KR3k0049_WYG_058-22b>¶
五徳猶曰瀹而食之者以其所從來近也夫黄鵠一舉¶
千里止君園池啄君稻梁君猶貴之以其所從來逺也¶
故臣將去君黄鵠舉矣¶
獻鶴齊王使淳于髠獻鶴於楚出邑門道飛其鶴徒掲¶
空籠造詐成辭往見楚王曰齊王使臣來獻鶴過於水¶
上不忍鶴之渇出而飲之去我飛亡吾欲刺腹絞頸而¶
死恐人之議吾王以鳥獸之故令士自傷殺也鶴毛物¶
多相類者吾欲買而代之是不信而欺吾王也欲赴他¶
<pb:KR3k0049_WYG_058-23a>¶
國奔亡痛吾兩主使不通故來服過叩頭受罪大王楚¶
王曰善齊王有信士若此哉厚賜之財倍鵠在也(史/記)説¶
苑魏文侯使舍人蔡無澤獻鶴於齊¶
凌風莊辛謂楚襄王曰黄鵠逰乎江海淹乎大沼俯噣¶
鱔鯉仰囓䔖衡奮其六翮而凌清風飄摇乎髙翔自以¶
為無患與人無争也不知夫射者方將修其碆盧治其¶
矰繳將加已乎百仞之上被㔋磻引微繳折清風而抎¶
矣故晝㳺乎江河夕調乎鼎鼐(楚/䇿)¶
<pb:KR3k0049_WYG_058-23b>¶
還丹使大司命君茅盈與弟定録中君固保命小君𠂻¶
曽各來白鵠集分句曲之山時人互有見者父老謡歌¶
曰茅山連金陵江湖據下流三神乗白鵠各治一山頭¶
召雨灌旱稻陸田亦復柔妻子咸保室使我百無憂白¶
鵠青天何時復來逰漢明明帝永平二年詔立廟祀之¶
邑人呼為白鵠廟昔人有至心好道入廟請命者或聞¶
二君在帳中與人言語或見白鵠在帳中白鵠者是服¶
九轉還丹使能分形之變化也亦可化作數十白鵠或¶
<pb:KR3k0049_WYG_058-24a>¶
可乗之以飛行而本形故在所止也(茅君/内𫝊)¶
金衣菊裳昭帝始元元年春二月黄鵠下建章宫太液¶
池中公卿上夀賜諸侯王列侯宗室金錢各有差(漢/書)黄¶
鵠太鳥一舉千里非白鵠也(師古/注)上為歌曰黄鵠飛兮¶
下建章羽肅肅兮行蹌蹌金為衣兮菊為裳唼喋荷荇¶
出入蒹葭自顧菲薄愧爾嘉祥(西京/雜記)黄鵠出東海以其¶
來集為祥(廣/志)¶
銜珠報恩曾参養母至孝曽有𤣥鶴為弋人所射窮而¶
<pb:KR3k0049_WYG_058-24b>¶
歸之参牧養治療瘡愈放之後鶴夜到門外参炳燭視¶
之雌雄各至銜雙明珠報参焉(捜神/記)張氏家𫝊曰禧字¶
彦祥除效轂令有鶴負矢集禧庭禧以丼草湯洗之𫝊¶
藥留養十餘日瘡愈飛去月餘銜赤玉珠二枚置禧庭¶
中¶
鶴髓王莽以鶴髓漬縠種學仙(漢/書)¶
丁令威遼東城門有華表柱忽有一白鶴來集徘徊空¶
中言曰有鳥有鳥丁令威去家千歳今來歸城郭如故¶
<pb:KR3k0049_WYG_058-25a>¶
人民非何不學仙去空伴冢纍纍遂上冲天(續捜/神記)¶
駕鶴夏口城據黄鵠磯世𫝊仙人安子黄鵠過此土也¶
邊江峻險樓櫓髙危瞰臨沔漢應接司部(南齊/志)費禕登¶
仙嘗駕黄鶴返憇於此遂以名樓(唐圖/經)荀環字叔偉事¶
母孝好屬文及道術潜栖却粒嘗東逰憇江夏黄鶴樓¶
上望西南有物飄然降自霄漢俄頃已至乃駕鶴之賓¶
也鶴止戸側仙者就席羽衣紅裳賓主歡對已而辭去¶
跨鶴騰雲眇然烟滅(述異/記)閻伯理梅記云王室載懷思¶
<pb:KR3k0049_WYG_058-25b>¶
仲宣之能賦僊蹤可揖嘉叔偉之芳塵黄鶴來時歌城¶
郭之並是浮雲一去惜人世之俱非(英/華)¶
華亭鶴世説云陸機河橋敗為盧志所讒被誅臨刑嘆¶
曰欲聞華亭鶴唳可復得乎八王故事曰華亭吳豢縣¶
郊外墅也有清泉茂林吴平後陸機兄弟共逰於此十¶
餘年語林云機為河北都督聞驚角之聲謂孫丞曰聞¶
此不如華亭鶴唳¶
鶴澤晉羊祜鎮荆州江陵澤中多有鶴常取之教舞以¶
<pb:KR3k0049_WYG_058-26a>¶
娱賓客因名鶴澤後人因之遂呼江陵郡名為鶴澤(方/輿)¶
羊公鶴劉遵祖(爰/之)少為殷中軍所知稱之於庾公庾公¶
甚忻然便取為佐既見坐之獨榻上與語劉爾日殊不¶
稱庾小失望遂名之為羊公鶴昔羊叔子有鶴善舞嘗¶
向客稱之客試使驅來氃氋而不肯舞故稱比之(世/説)¶
凌霄僧支道林好鶴時有遺其雙鶴者翅長欲飛林意¶
惜之乃鎩其翮鶴軒翥不能復起乃舒翼反顧視之如¶
似懊喪意林公曰既有凌霄之姿何肯為人作耳目近¶
<pb:KR3k0049_WYG_058-26b>¶
玩養令翮成置使飛去(上/)合璧引冲天(白/帖)冲雲(世/説)俱誤¶
雷門鶴郡西有白鶴山古老相𫝊云此山昔有晨飛鵠¶
入㑹稽雷門皷中於是雷門皷鳴洛陽聞之孫恩時斫¶
此皷見白鶴飛出翺翔入雲此後皷無復逺聲後人呼¶
為潜鶴皷(臨海/記)¶
頸長石虎時揚州獻黄鵠雛五泛之於𤣥武池頸長一¶
丈聲聞十餘里(載/記)¶
化女晉安帝元興中一人年出二十未婚然目不干色¶
<pb:KR3k0049_WYG_058-27a>¶
曽無穢行嘗行見一女甚麗謂少年曰聞君自以柳季¶
之儔亦復有桑中之歡耶女便歌少年微有動色後復¶
重見之少年問姓云姓蘇名瓊家在途中遂邀還盡歡¶
從弟突入以杖打女即化雌白鵠(廣/記)¶
斷腸廬山逺法師未出家善弩射嘗於鶴窟射得鶴雛¶
後復伺鶴母見將射之鶴不動翔觀之已死於窠中疑¶
其愛子致死破視心腸皆寸絶法師於是放弩發菩薩¶
心(江揔/記)¶
<pb:KR3k0049_WYG_058-27b>¶
養雛宋元嘉初鎮北將軍王仲徳鎮彭城左右出獵遇¶
一鶴將二子悉禽之歸以獻王王使養其小者口為人¶
所裂遂不能飲食大者輒含粟哺之飲輒含水飲之先¶
令其飽未嘗㤀也王甚愛之令精加養視大者羽翮先¶
成每翥冲天小者尚未能飛大者終不先出留飲飴之¶
又於庭中騫躍教其飛颺六十餘日小者能飛乃與俱¶
去(述異/記)¶
(闕/)　齊高帝鎮淮隂為宋明帝所疑被徴為黄門郎深¶
<pb:KR3k0049_WYG_058-28a>¶
懷憂慮見平澤有羣鶴乃命筆詠之曰八風舞遥翮九¶
野弄清音一摧雲間志為君苑中禽以示荀伯玉玉占¶
之言帝不成行俄而帝卒復本任¶
主病不食謝昌寓陳郡人也為劉悛廣州參軍孝性甚¶
至嘗養一鵠昌寓病二旬而鵠二旬不食昌寓亡而鵠¶
遂飛去(南史孝/義𫝊)¶
好鶴唳梁書曰庾域母好鶴唳域在位營求孜孜不怠¶
一旦雙鶴來下論者以為孝感所致(南/史)¶
<pb:KR3k0049_WYG_058-28b>¶
雄鶴赴雌湘東王修竹林堂新陽太守鄭裒送雌鶴於¶
堂留其雄者尚在裒宅霜天月日無日不鳴啇旅江津¶
聞者墮淚時有野鶴飛赴堂中驅之不去即裒之雄也¶
交頸頡頑撫翼聞奏鐘磬翻然共舞婉轉低昻妙契絃¶
節(渚宫/故事)¶
向影武成二年春二月雙白鶴飛集上林園大將鄭偉¶
布戈設罝並皆禽獲六翮已摧雙心俱怨相顧哀鳴孤¶
雄先絶孀妻向影天子愍焉立使庾信為讃(英/華)¶
<pb:KR3k0049_WYG_058-29a>¶
自投&KR0769;毛煬帝大業二年太府少卿何稠課州縣送羽¶
毛民求捕之網羅被水陸禽獸有堪氅眊之用者殆無¶
遺類烏程有樹髙踰百尺旁無附枝上有鶴巢民欲取¶
之不可上乃伐其根鶴恐殺其子自投氅衣投於地時¶
人或稱以為瑞曰天子造羽翼鳥獸自獻毛羽(隋書五/行記)¶
集壇天皇東封鶴集其壇使諸州為老氏築宫號以白¶
鶴(杜光庭/靈騐記)¶
病鶴李衛公逰嵩山見鶴呻吟曰我鳥仙為樵者傷脚¶
<pb:KR3k0049_WYG_058-29b>¶
得人血則愈李公解衣即刺血鶴曰世間少至少公且¶
未是乃令㧞眼睷毛持往來都下但映眼照之即知矣¶
李公中路自視乃馬頭也至東洛所遇非少悉非全人¶
皆犬彘驢馬之類惟一老翁是人李公言病鶴之意老¶
翁笑下驢宣臂刺血李公得之以塗鶴即愈鶴謝曰公¶
即為明時宰相復當上昇相見非遥慎無懈惰李公謝¶
鶴遂冲天而去(逸/史)¶
丹歌池州鳯凰山道士趙自然夢隂真君與柏葉一枝¶
<pb:KR3k0049_WYG_058-30a>¶
九疊食之因不食神氣異常為詩曰嘗欲棲山島閒眠¶
玉洞寒丹歌時引舞來去跨雲鸞或問何名丹歌曰鶴¶
也(秘閣/閒談)萬花谷道士趙自然以丹歌為鳯秘閣誤¶
放鶴徐州雲龍山西麓有放鶴亭宋山人張天驥所築¶
也山人有二鶴旦則望山西而放暮則傃山東而歸因¶
以為名¶
跨鶴有客相從各言所志或願為揚州刺史或願多貲¶
財或願騎鶴上昇其一人曰腰纒十萬貫騎鶴上揚州¶
<pb:KR3k0049_WYG_058-30b>¶
欲兼三者(小/説)¶
青田有沐溪野去青田九里中有雙白鶴年年生子長¶
大便去只恒餘父母一隻耳精白可愛多云神仙所養¶
浮丘公相鶴經云青田之鶴(永嘉/郡記)¶
曲頸而息龜鶴夀有千百之數性夀之物也道家之言¶
鶴曲頸而息龜潜匿而噎此其所以為夀也服氣養性¶
者法焉(養生/要論)¶
皂鶴平凉西有崆峒山乃廣成修道之所山之絶壁有¶
<pb:KR3k0049_WYG_058-31a>¶
石穴謂之皂鶴洞鶴頂如丹毛羽皆黒日照之金色燦¶
所據其上有金衣亭歳不過一二出金其地乃為僧徒¶
所據鶴或見則僧徒必有死亡返初者(墨容/揮犀)¶
青田朝鮮知異山中有異鶴洞其境虚曠四隅皆良田¶
沃壤宜播殖惟青鶴栖息其中故以為名(志/)¶
登木玉策記云千歳之鶴隨時而鳴能登於木色純白¶
腦盡成骨其未千歳者終不集於林也(抱朴/子)¶
蘭巖雙鶴榮陽郡西有蘭巖山常有雙鶴素羽皦然日¶
<pb:KR3k0049_WYG_058-31b>¶
夕偶形翔集𫝊云昔夫婦俱隠此山年數百歳化成此¶
鶴忽一旦一鶴為人所害其一鶴歳常哀鳴至今嚮動¶
巖谷莫知年歳(王韶之/神境記)¶
鵠鶴鵠即是鶴音之轉後人以鵠名頗著謂鶴之外别¶
有所謂鵠故埤雅既有鶴又有鵠葢古之言鵠不口浴¶
而白白即鶴也鵠名哠哠哠哠鶴也以龜龍鴻鵠為夀¶
夀亦鶴也故漢昭時黄鵠下建章宫太液池而歌則名¶
黄鶴神異經鶴國有海鵠其餘諸書文或為鶴或為鵠¶
<pb:KR3k0049_WYG_058-32a>¶
者甚多以此知鶴之外無别有所謂鵠也(爾雅/翼)¶
兵甲鶴左右脚裏第一指名兵爪¶
　　孔雀¶
火離火離為孔雀(元命/包)¶
影相釋氏書言孔雀因雷聲而孕(酉/陽)孔雀不必配合正¶
以音影相接便孕亦與蛇偶一云雌見雄舞而有子(南/越)¶
(志/)或云雄鳴上風雌鳴下風亦孕(博物/志)¶
都䕶羅州山中多孔雀羣飛者數十為偶雌者尾短無¶
<pb:KR3k0049_WYG_058-32b>¶
金翠雄者生三年有小尾五年成大尾始春而生三四¶
月後復凋與花萼相榮衰然自喜其尾而甚妬凡欲山¶
棲必先擇有置尾之地然後止焉南人生捕者候甚雨¶
往尾霑而重不能髙翔人雖至且愛其尾恐人所傷不¶
復騫翔也雖馴養頗久見美婦人好衣裳與童子絲服¶
者必逐而喙之芳時媚景聞管絃笙歌必舒張翅尾盻¶
睇而舞若有意焉山谷夷民烹而食之味如鵝解百毒¶
人食其肉飲藥不能愈病其血與其首解大毒南人得¶
<pb:KR3k0049_WYG_058-33a>¶
其卵使鷄伏之即成其脚稍屈其鳴若曰都䕶土人取¶
其尾者持刀於叢篁可隠之處自蔽伺過急斷其尾若¶
不即斷迴首一顧金翠無復光彩(紀/聞)¶
迎晨鳴和孔雀自背及尾皆作圓文五色頭戴三毛長¶
寸以為冠足有距迎晨則鳴相和(異物/志)¶
來翔雲南郡出孔雀常以二月來翔月餘而去(華陽/國志)¶
方物交趾郡人多養孔雀或遺人以充口腹或殺之以¶
為脯腊人又養其雛為媒傍施網罟捕野孔雀伺其飛¶
<pb:KR3k0049_WYG_058-33b>¶
下則牽網横掩之採其金翠毛裝為扇拂或全株生截¶
其尾以為方物云生取則金翠之色不减(嶺表異/物志)¶
尾為車葢魏文帝詔朝臣曰前于闐王山習所上孔雀¶
尾萬枚文彩五色以金根車葢遥望曜人眼¶
解人語世祖時西域獻孔雀解人語彈指應聲起舞(晉/公)¶
(卿/賛)¶
銜衣檀道濟元嘉中鎮潯陽十二年入朝與家分别顧¶
瞻城闕嘘欷涕零深識者是知道濟之不南旋也故時¶
<pb:KR3k0049_WYG_058-34a>¶
人為其歌曰生人作死别荼毒當奈何濟將發舟所養¶
孔雀來銜其衣驅去復至如此數焉以十三年三月伏¶
誅(異/苑)¶
中瑞宋武帝大明五年廣郡獻白孔雀以為中瑞(述異/記)¶
織毛為裘齊文惠太子蕭長懋性奢麗製珍珍之物織¶
孔雀毛為裘光彩金翠過於雉頭逺矣(南史/本𫝊)¶
解舞貞元中新羅國獻孔雀解舞徳宗召邊鸞於𤣥武¶
門寫貌一正一背翠彩生動金鈿遺妍若運清聲宛轉¶
<pb:KR3k0049_WYG_058-34b>¶
繁節(畫/斷)¶
辟惡李衛公言孔雀辟惡(酉/陽)¶
與蛇相偶盧肇住在京南海見從事王軒有孔雀一日¶
一奴告曰蛇盤孔雀且毒死矣軒令救之其走卒笑而¶
不救軒怒卒云蛇與孔雀偶耳(紀/聞)鵲見蛇則噪而賁孔¶
見蛇則宛而躍(禽/經)¶
九徳孔雀有九徳一顔貌端正二音聲清徹三行步庠¶
序四知時而行五飲食知節六常念知足士不分散八¶
<pb:KR3k0049_WYG_058-35a>¶
少媱九知反覆佛以此喻比丘之行儀也(増/經)¶
珠毛孔雀尾端一寸名珠毛¶
翣南蠻婆利左右持孔雀翣¶
飾纛盤盤以孔雀羽飾纛南蠻盤盤𫝊¶
家乳龜兹國孔雀羣飛山谷間人取養而食之家乳如¶
鷄䳱其王家恒千餘隻(後魏/書)¶
毛綴龍腦孔雀毛著龍腦則相綴禁中以翠尾作帚每¶
幸諸閣擲龍腦以避穢過則以翠尾帚之皆聚無有遺¶
<pb:KR3k0049_WYG_058-35b>¶
者亦若磁石引針琥珀拾芥物類相感然也(墨莊/謾録)¶
　　鴻鴈¶
朱鳥能來能往者朱鳥之謂與鴈一名朱鳥(法/言)¶
朔禽謝靈運山居賦海鳥違風朔禽避凉荑生歸北霜¶
降客南接響雲漢侣宿江潭注云朔禽鴈也寒月轉往¶
衡陽禮記霜始降鴈來賓歳暮云鴈北向政是陽初生¶
時荑生歸北霜降客南山(宋/書)¶
陽動鴈之言鴈鴈起聖以招期知晚蚤故鴈南北以陽¶
<pb:KR3k0049_WYG_058-36a>¶
動也(春秋説/題辭)¶
知時孟春之月鴻鴈來季秋之月鴻鴈來賓季冬之月¶
鴈北鄉(禮/記)白露之日鴻鴈來鴻鴈不來逺人背畔小寒¶
之日鴈北鄉鴈不北鄉民不懷至(周/書)¶
為贄大夫執鴈取其候時而行也婚禮下達納采用鴈¶
鄭𤣥云納其采擇之禮用鴈取順隂陽往來也周官以¶
六禽作贄大夫執鴈以知保身(儀/禮)贄用鴈者取其隨時¶
南北不失其節明不奪女子之時也(白虎/通)凡贄大夫用¶
<pb:KR3k0049_WYG_058-36b>¶
鴈鴈有類長者在民上必有先後鴈有行列故以為贄¶
(春秋/繁露)以鴈為贄有長㓜之禮(説/苑)¶
鴻翼桓公在位管仲隰朋見立有間有二鴻飛而過之¶
桓公嘆曰仲父今被鴻鵠有時而南有時而北有時而¶
(闕/)¶
<pb:KR3k0049_WYG_058-37a>¶
¶
<pb:KR3k0049_WYG_058-38a>¶
　¶
　¶
聞弦者音烈而髙飛故瘡隕也(楚/䇿)¶
不鳴見殺莊子曰莊子行於山中見大木枝葉茂盛伐¶
木者止其傍而不取也問其故曰無所可用莊子曰此¶
木以不材得終其天年出於山舍於故人之家故人喜¶
令豎子殺一鴈而烹之竪子請曰其一能鳴其一不能¶
鳴請奚殺主人曰殺不能鳴者明日弟子問曰昨日山¶
<pb:KR3k0049_WYG_058-38b>¶
中之木以不材得終其天年今主人之鴈以不材死先¶
生將何處莊子笑曰周將處夫材與不材之間(莊山/木)張¶
單雙災木鴈兩失(宋明帝譬/王彧𫝊)¶
鴻山闗定州唐縣中有鴻山闗者昔項羽於此闗見羣¶
鴻乃誓衆曰我當南面必中其一乃引滿射之莫有中¶
者乃折弓投地而去時知項羽終不能濟伐也¶
朱鴈武帝太始三年幸東海獲赤鴈作朱鴈之歌其辭¶
曰赤鴈集六紛員殊翁雜五采文紛員多也六數也翁¶
<pb:KR3k0049_WYG_058-39a>¶
鴈頸也員音云(漢/書)¶
五色宣帝於西河築世宗廟告祠有五色鴈集殿前(上/)¶
鴈門食鴈度遼將軍皇甫規解官歸安定鄉人有以貨¶
買鴈門太守者亦去職還家刺謁見規規卧不迎既入¶
而問卿前在郡食鴈美乎(上/)¶
隨逐虞固㑹稽典録曰虞固字季鴻少有孝行為日南¶
太守常有鴈止宿㕔事上每行縣輒飛逐焉及卒官雁¶
隨喪至餘姚墓前厯三年乃去(謝承後/漢書)¶
<pb:KR3k0049_WYG_058-39b>¶
指鴻示使晉郭瑀燉煌人也張天錫使葢公明徴之瑀¶
指翔鴻以示之曰此鳥也安可籠哉遂深逃絶迹公明¶
拘其門人瑀嘆曰吾逃祿非避罪也豈得隠居行義害¶
及門人乎乃出就徴(隠逸/傳)¶
白鴈集庭石季龍饗羣臣於大武殿前有白鴈百餘集¶
於馬道南李龍命射之無所獲既將討三方諸州兵至¶
者百餘萬太史令趙攬私於季龍曰白鴈集殿庭宫室¶
將空不宜行也季龍納之(晉載/記)¶
<pb:KR3k0049_WYG_058-40a>¶
鴈臣元魏時北夷酋長遣子入侍者常秋春去避中國¶
之熱時人謂之鴈臣(伽藍/記)¶
鳬乙張融門律云道之與佛追極無二吾見道士與道¶
人戰儒墨道人與道士獄是非昔有鴻飛天首積逺難¶
亮越人以為鳬楚人以為乙人自楚越鴻常一耳(齊顧/歡𫝊)¶
夢射鴈建義陽城太守薛令伯聞太原王誅百官立莊¶
帝棄城而走忽夢射得鴈以問楊元慎元慎曰卿執羔¶
大夫執鴈君當得大夫之職俄而令伯除為諫議大夫¶
<pb:KR3k0049_WYG_058-40b>¶
(伽藍/記)¶
孤鴻賦盧思道周時為武陽太守位下不得志為孤鴻¶
賦以寄情其序云有離羣之鴻為羅者所獲野人馴養¶
貢之於余置諸池庭朝夕賞玩既用銷憂兼以輕疾大¶
易稱鴻漸于陸羽儀盛也楊子曰鴻飛㝠㝠騫翥髙也¶
淮南子曰東歸碣石違溽暑也平子賦云南翔衡陽避¶
祁寒也若其雅步清音逺心髙韻鵷鸞以降罕見其儔¶
而鎩翮牆隂偶形獨立唼喋粃稗鷄鶩為伍不亦傷乎¶
<pb:KR3k0049_WYG_058-41a>¶
余五十之年忽焉已至永言身事慨然多緒乃為之賦¶
聊以自慰云(北史/十八)¶
贄用白鴈高宗太子𢎞納裴居道女為妃所司奏以白¶
鴈為贄㑹苑中獲之帝喜曰漢獲朱鴈遂為樂府今獲¶
白鴈得為婚贄彼禮但成謡頌此禮使首人倫異代相¶
望無慙徳也裴氏甚有婦禮帝嘗謂侍臣曰東宫内政¶
吾無憂矣(舊/唐)雅翼漢武太子昏得白鴈為贄似誤¶
陽鴈集嶺南大厯二年嶺南節度使徐浩奏十一月二¶
<pb:KR3k0049_WYG_058-41b>¶
十五日當管懷集縣陽鴈來乞編入史從之先是五嶺¶
之外翔鴈不到浩以為陽為君徳鴈隨陽者臣歸君之¶
象也(唐㑹/要)¶
朱落鴈朱漢賓少時善射嘗因與同輩出獵指一飛鴈¶
隨矢而落其鏃中正其臆上貫一金錢有篆文示其郡¶
之碩儒皆無識者人甚異之由是人皆號之曰朱落鴈¶
(晉/史)¶
夢鴈員外郎趙化成嘗夢與友人張某坐庭中忽有一¶
<pb:KR3k0049_WYG_058-42a>¶
鴈自天而下徘徊庭中共掩得之明日詣張言之方坐¶
庭中果有一鴈下於庭際因共逐而得之相與驚駭乃¶
以帛為詩繫其足放去(秘閣/閒談)¶
鴈丘元裕之赴試并州道逢捕鴈者獲一鴈殺之矣其¶
脱網者悲鳴不能去竟自投於地而死予因買得之塟¶
之汾水之上累石為誌號為鴈丘與同行者楊正卿李¶
仁卿俱為卿摸魚兒詞(梅磵/詩話)¶
𫝊書元郝經字伯常澤州陵川人世祖中統初拜學士¶
<pb:KR3k0049_WYG_058-42b>¶
充國信使宋館於真州凡十有六年始得歸先是有以¶
鴈者獻公命畜之鴈見公鼓輒翼引吭似有所訴者公¶
感悟擇日率從者具香案北向拜畀鴈至前手書尺帛¶
親繫鴈足而縱之其詩曰霜落風髙恣所如歸期回首¶
是春初上林天子援弓繳窮海纍臣有帛書後虞人獲¶
之苑中以聞上惻然曰四十人留江南者曽無一人鴈¶
比乎遂進師南伐越二年宋亡(輟耕録/二十)¶
鷹奴陽鳥也飛作八字在天人若張其一則飛行中缺¶
<pb:KR3k0049_WYG_058-43a>¶
一位也大曰鴻小曰鴈夜宿洲中鴻在内鴈在外遂更¶
驚避備狐與人之捕已也(物類相/感志)¶
智禽智禽銜蘆以避網水牛結陣以却虎(抱朴/子)夫鴈從¶
風而飛以愛氣力銜蘆而翔以避弋繳(淮/南)鴈自河北渡¶
江南痩瘠能髙飛不畏繒繳江南沃饒每至還河北體¶
肥不能髙飛恐為虞人所獲嘗銜蘆數寸長以防繒繳¶
焉(古今/注)¶
愛力鴻鴈愛力遇風迅舉孔雀愛毛遇雨髙止(禽/經)鴈曰¶
<pb:KR3k0049_WYG_058-43b>¶
翁鷄曰&KR0034;鶉曰䳸(上/)¶
捕鴈鴈宿於江湖之岸沙渚之中動計千百大者居其¶
中令鴈奴圍而警察南人有採捕者俟其天色隂暗或¶
無月時於瓦罐中蔵燭持棒者數人屏氣潜行將欲及¶
之則累舉燭便藏之鴈奴警叫大者亦驚頃之復定又¶
復前舉燭鴈奴又驚如是數四大者怒喙鴈奴秉燭者¶
徐徐逼之更舉燭則鴈奴懼喙不復動矣乃高舉其燭¶
持棒者齊入羣亂擊之所獲甚多淮南張凝評事事説¶
<pb:KR3k0049_WYG_058-44a>¶
云親曽採捕(玉堂/閒話)¶
取翅禦暑臨邑縣有鴈翅泊旁無樹木土人至春夏常¶
於此澤羅鴈取其翅以禦暑(酉/陽)¶
治田上虞縣有鴈為民田春㧞野草根秋喙除其穢是¶
以縣官禁民不得妄害此鳥犯則有刑無赦(十三/州記)¶
鴈浮山沮陽縣西北有鴈浮山是山經所謂景山也髙¶
三十餘里周迴三百餘里修巖遐亘擢幹干霄鴈南翔¶
北歸偏經其上土人由兹改山名焉(荆州/圖)¶
<pb:KR3k0049_WYG_058-44b>¶
食粟鴈食粟翼重不能飛(博物/志)¶
毛囊鴻毛為囊可以渡江不漏¶
異名&KR1391;(加/)鵝倉&KR1391;鴈也(廣/雅)自廣而東謂鴈&KR1391;鵝南楚之¶
外謂之鵝或謂之倉&KR1391;(方/言)¶
　　鵝¶
舒鴈舒鴈鵝(爾/雅)私覿愉愉焉出如舒鴈¶
金鵝海昏侯沈戎卒塟於烏程之金鵝山上有金鵝飛¶
集三鳴而去其後沈氏通顯諺云金鵝鳴沈氏興(後漢/志)¶
<pb:KR3k0049_WYG_058-45a>¶
鵞鬼景帝有疾使巫視鬼欲試之乃殺一鵝埋之於苑¶
中駕屋施牀几以婦人服物著上乃使巫視之若能説¶
此冢中婦形狀者加賞此巫視日竟晝夕無所道帝催¶
問之急乃曰實不見有鬼但見一頭白鵞在墓上所以¶
不即白疑是神鬼變化而作定無復改易不知何如景¶
帝乃厚賜之(抱朴吴/志注)¶
觀鵞㑹稽有孤居老姥養一鵞鳴喚清長時王逸少為¶
太守就求市之未得逸少乃擕親故命駕共往觀之姥¶
<pb:KR3k0049_WYG_058-45b>¶
聞二千石當來即烹以待之逸少既至殊喪往意嘆息¶
彌日(世/説)¶
紅鵞山隂道士管霄霞求王羲之寫道徳經舉紅鵞一¶
雙相贈而去後鵞冲霄飛去(仙𫝊/拾遺)山隂有道士好養鵞¶
羲之往觀焉意甚悦固求市之道士云為寫道徳經當¶
舉羣鵞相贈羲之欣然寫畢籠鵞而去¶
地出鵞董養字仲道太始初到洛下干禄求榮永嘉中¶
洛城東北角廣里中地䧟中有二鵞蒼者飛去白者不¶
<pb:KR3k0049_WYG_058-46a>¶
能飛問之博識者不能知養聞嘆曰昔周時所盟㑹狄¶
泉此地也卒有二鵞蒼者北色後胡入洛白者不能飛¶
此國諱也(王隠/晉書)¶
食鵞知色符朗食鵞知黒白之處人不信既而試之果¶
然(秦/記)¶
直五萬京下劉光禄養好鵞劉後軍從京師還鎮尋陽¶
以一隻鵝為後軍别純蒼色頸長四尺許頭似龍此一¶
隻鵞可堪五萬自後不復見有此類(俗/説)¶
<pb:KR3k0049_WYG_058-46b>¶
殺鬭鵞桓南郡小兒時與諸從兄弟各養鵞共鬭南郡¶
鵞每不如甚以為忿迺夜往鵞欄間取諸兄弟鵝悉殺¶
之既曉家人咸以驚駭云是變怪以白車騎車騎曰無¶
所致怪當是南郡戯耳問果如之¶
失鵞𫝊承為江夏守有一隻鵞失之三年忽引導得三¶
十餘頭來向承家(異/苑)¶
鵞女溪昔太元中章安郡史悝有駮雄鵞善鳴悝女常¶
養之鵞非女不食荀僉苦求得之鵞輙不食乃以還悝¶
<pb:KR3k0049_WYG_058-47a>¶
又數日晨起失女及鵞隣家聞鵞向西追至一水唯見¶
女一及鵞毛在水邊今名此水為鵞女溪(廣古今/五行記)¶
金色雄鵞義熙中羌中姚畧壞洛陽溝取博得一雙雄¶
鵞並金色交頸長鳴聲聞於九臯養之此溝(幽明/録)¶
四尺九寸太康中得大蒼鵞從喙至足四尺有九寸體¶
色豐麗鳴聲驚人三年而為暴犬所害(晉沈充/鵞賦序)¶
蒼鵝入帳胡蕃為髙祖從事征廣固累月及未㧞忽有¶
鳥如鵞蒼赤色飛入髙祖帳裏皆駭愕蕃起賀曰蒼色¶
<pb:KR3k0049_WYG_058-47b>¶
赤色者戎虜戎虜歸我大吉之祥也明日攻城䧟之(宋/書)¶
隻鵞送别何逺為永康令人甚稱之太守王彬廵屬縣¶
諸縣皆盛供帳以待焉至永康逺獨設糗水而已彬去¶
逺送之拜斗酒隻鵞而别彬戯曰卿禮有過陸納將不¶
為古人所笑乎(南/史)¶
鵞浦濟南郡張公城西北有鵞浦南燕世有漁人居水¶
側常聴鵞聲而衆鵞中有鈴聲甚清亮候之見一鵞咽¶
頸極長因羅得之項上有銅鈴綴以銀鏁有隠起元鼎¶
<pb:KR3k0049_WYG_058-48a>¶
元年字(酉/陽)¶
繫鵞求妾庾信自建康遁歸江陵湘東因賜妾徐氏妾¶
與任掞通欲求之無致言者信庭前有一蒼鵞乃繫書¶
於鵞頸視之乃掞啟遂題紙尾曰畜生乞汝(三國/典畧)¶
係木鵞髙祖義兵至河東隨將堯君素城守時圍甚急¶
君素乃為木鵞置表於頸且論亊勢浮之黄河下河陽¶
守者得之達於東都越王伺見而嘆息(舊/唐)¶
獻金鵞貞觀二十年吐蕃遣其大臣禄東賛奉表曰聖¶
<pb:KR3k0049_WYG_058-48b>¶
天子討髙麗奴纔聞陛下發駕少選之間已聞歸國鴈¶
飛迅越不及陛下速疾奴沗預子婿喜百常夷矣夫鵞¶
猶鴈也故作金鵞奉獻其鵞黄金鑄成髙七尺中可實¶
酒三斛(唐/書)¶
鵞聴講經净影寺沙門慧逺講經初在鄉養一鵝常隨¶
逺聴經及逺入京留在寺晝夜鳴叫不止僧徒送入京¶
至此寺大門放之自然知逺房便入馴狎每聞講經即¶
入堂伏聴若聞泛説他事則鳴翔而出如是六年忽哀¶
<pb:KR3k0049_WYG_058-49a>¶
叫庭宇不肯入堂二旬而逺卒寺内有逺碑亦述其事¶
(兩京/記)¶
向天歌駱賓王七歳詠鵞云鵞鵞鵞曲項向天歌白毛¶
浮緑水紅掌撥清波(唐詩/紀事)¶
長生鵞久視年中越州有祖録事不得名早出見擔鵞¶
向市中者鵞見録事頻顧而鳴祖乃以錢贖之至僧寺¶
令牧為長生鵞竟不肯入寺但走逐祖後經坊厯市稠¶
人廣衆之處一步不妨祖牧養之左丞張錫親見其親¶
<pb:KR3k0049_WYG_058-49b>¶
也(僉/載)¶
孝鵞天寳末徳清沈朝家有鵞育卵而腸出以死其雛¶
悲鳴不復食啄敗薦覆之又銜雛草母前若祭奠狀長¶
吁數聲而死沈氏異而埋之後人因呼為孝鵞(寰宇/記)¶
十萬錢僖宗好鬭鵞數幸六王宅興慶池與諸王鬭鵞¶
一鵞值五十萬錢¶
税雙卵鵞李先主以國用不足税民間鵞卵出雙子者¶
柳花為絮者伶人獻詞云惟願普天多瑞慶柳條結絮¶
<pb:KR3k0049_WYG_058-50a>¶
鵞雙生(聞見/録)¶
祈雨宋祈雨雪法擇靈祠為壇取白鵞割項盛血并鵞¶
奠之次日俱於壇前瘞之(事/實)東坡云鵞能警盜亦能却¶
蛇且又有祈雨之厄悲夫(志/林)¶
毛煖南道酋豪多選毛之細毛夾以白布絮而為被復¶
縱横衲其温柔不下於挾纊也俗云鵞毛柔煖而性冷¶
宜履嬰兒辟驚癎也(嶺南異/物志)¶
差翅鵞見異類差翅鳴鷄見同類附翅鳴(禽/經)¶
<pb:KR3k0049_WYG_058-50b>¶
　　鴨¶
舒鳬鶩鴨也一名舒鳬李巡曰野曰鳬家曰鶩禮記内¶
則辨鳥之不可食者云舒鳬翠(爾雅/䟽)王勃滕王閣序落¶
霞與孤鶩齊飛是又以鶩為野鴨矣¶
摯周官庶人執鶩鄭曰鶩取其其飛遷説苑曰鶩無他¶
心故庶人以為摯曲禮曰庶人之摯匹匹鶩也¶
脛短鳬脛雖短續之則憂鶴脛雖長斷之則悲(莊/)權二¶
無復什復禮書云續晨鳬之足鑿混沌之竅¶
<pb:KR3k0049_WYG_058-51a>¶
鷄伏鷄伏鴨卵鶵或入水鷄母隨岸呼之鶵出而不隨¶
母鴨鷄異類能相隨也(風俗/通)¶
青鴨帝昇望月臺時暝望南端有三青鴨羣飛俄而止¶
於臺上帝悦之至夕鴨宿於臺端日色已暗帝求海肺¶
之膏以為燈焉取靈&KR0008;布為纒火光甚微而光色無幽¶
不入青鴨化為三小童皆着青絹文繻各握鯨文大錢¶
五枚置帝几前身止影動因名輕影錢¶
升渠鴨𤣥都翠水中有鴨丹毛而輕登於英渠唼露而¶
<pb:KR3k0049_WYG_058-51b>¶
食名曰升渠鴨(洞㝠/記)¶
鶩當鳬張湯欲以鶩當鳬祀宗廟董仲舒曰鶩非鳬鳬¶
非鶩愚以為不可(繁/露)¶
鳬藻杜詩光武上䟽云陛下起兵十有三年將帥和睦¶
士卒鳬藻注云言其和睦和悦如鳬之戯於水藻也(後/漢)¶
桓帝時劉陶上議曰聖王承天制與與人行止建功則¶
衆悦其事興戎而師樂其旅是故靈臺有子來之人武¶
旅有鳬藻之士注武旅周武王之旅鳬得水藻言喜悦¶
<pb:KR3k0049_WYG_058-52a>¶
也(上/)捨車道往路鳬藻馳目成(顔延年/秋胡詩)鳬興藻抃獨瑩¶
心靈(梁簡文公/圃園頌序)¶
孝感頓琦至孝母喪感慕哀聲不絶有飛鳬白鳩棲廬¶
側見人即去見琦而留又丁宻遭父艱致飛鳬一雙㳺¶
廬旁小池見人則馴附如家所畜後遭母喪宻歸至所¶
居一宿故雙鳬復㳺戱池中(廣州先/賢𫝊)¶
求鬭鴨魏文帝遣使求鬭鴨羣臣宜奏勿與權曰彼在¶
諒隂中所求若此豈可與言禮哉具以與之(江表/傳)¶
<pb:KR3k0049_WYG_058-52b>¶
用此何為建昌侯孫慮於堂前作鬭鴨欄頗施小巧陸¶
遜正色曰君侯勤覧經典用此何為慮即毁之(吴/志)¶
設樂羣翔吾嘗㑹賓設樂天忽雲興繼以大雨有羣鶩¶
成列飛翔而過此偶耳何異𤣥鶴二八也(唐/子)¶
辨海鳬毛人有得鳬鳥毛長三丈以示張華華見曰不¶
然此謂海鳬毛也出則天下亂(博物/志)¶
烏衣人栢邈為汝南郡人齎四烏鴨作禮大兒夢四烏¶
衣人請命覺忽見鴨捋殺遂救之買肉以代施夢四人¶
<pb:KR3k0049_WYG_058-53a>¶
來謝而去(夢/雋)¶
白頭翁周訪少時與商人共入宫亭廟宿起如厠見一¶
白頭翁昉逐擒之化為雄鴨昉捉還船欲烹之因而飛¶
去後亦無他(述異/記)¶
狸咋鬭鴨齊王祐太宗第五子好養鬭鴨方未反前忽¶
有野狸入籠中咬四十餘鴨皆斷其頭去及敗同惡而¶
誅者四十四人(舊/唐)¶
費鴨被鞭唐安南郡都䕶登祐詔州人也家巨富奴婢¶
<pb:KR3k0049_WYG_058-53b>¶
千人莊田綿亘口腹自供未嘗設客孫子將鴨費用祐¶
以擅破家私鞭二十(僉/載)¶
鴨金廣州浛洭縣金池王家有養鵞鴨池嘗於鴨糞中¶
見麩金遂多收掏之日得一兩縁此而致富貴子孫皆¶
為使府劇職三世後池即無金王氏力殫矣(嶺南異/物志)陳¶
懷卿嶺南人也養鴨百餘頭後於鴨欄中除糞糞中有¶
光爚然試以盆水沙汰之得金十兩乃覘所食處於舍¶
後山足下土中有麩金銷得數千金遂巨富(禽/載)¶
<pb:KR3k0049_WYG_058-54a>¶
緑頭鴨李逺為杭州刺史嗜㗖緑頭鴨貴客經過無他¶
饋餉相厚者乃緑頭鴨一對而已(志/林)¶
自呼名陸龜蒙居震澤之南巨積莊有鬭鴨一欄有驛¶
使過挾彈斃其尤者龜蒙手一表云此鴨能作人語待¶
附蘇州上進使者奈何斃之使人恐以槖中金酬之俟¶
其稍悦徐問其人語魯望曰能自呼其名耳使人憤且¶
笑拂袖上馬復召之還其金曰吾戯耳(葆光/録)¶
争藻太祖車駕幸城南園臨水亭見雙鳬争藻戯於池¶
<pb:KR3k0049_WYG_058-54b>¶
面引弓射之一發而雙貫從官歡呼拜賀上命翰林繪¶
工寫之縑素(周/書)¶
白纓水戰之鴨何必白鸚盈俎之鷄何必長鳴(蔡氏/清經)¶
青纓之鴨翰音之鷄望視之兔白蹄之豕短喙之狗修¶
頸之鳥君子之貌何獨異耶(太元/經)¶
養鴨方君云養鴨者每年五月五日不得放棲只喂乾¶
食不得與水吃則日日生卵不然或生或不生凡家用¶
此法其卵未有一日缺一法以土硫黄拌糓飼之易肥¶
<pb:KR3k0049_WYG_058-55a>¶
(瑣碎/録)¶
海鴨海鴨大如常鴨斑白文亦謂之文鴨(金樓/子)¶
露華鶩野鴨雄者赤頭有似鶩生百卵一日再生有露¶
華鶩以秋冬生卵並出蜀晨鳬而耐寒宜為臛(廣/志)¶
松鳬化䝉縣祠山上有池池中有松鳬如金野鳬棲息¶
松間故俗謂之松鳬(南越/志)¶
金羮蜀廣安有金羮玉飯紅腊紫黎金羮謂鴨也¶
　　鷄¶
<pb:KR3k0049_WYG_058-55b>¶
時夜鷄一名時夜(古今/注)¶
玉衡精玉衡星散為鷄逺雅頌著倡優則雄鷄五足(春/秋)¶
(運斗/樞)¶
積陽鷄為積陽南方之象火陽精物炎上故陽出鷄鳴¶
以類感也雞之為言佳也佳而起為人期莫寶也(説題/辭)¶
巽為鷄九家易曰應八風也風應節而變變不失時鷄¶
時至而鳴與風相應也二九十八主風精為鷄故鷄十¶
八日剖而成雛二九順陽厯故鷄知時而鳴也¶
<pb:KR3k0049_WYG_058-56a>¶
蜀鶤鷄大者蜀蜀子雜未成鷄曰僆絶有力奮鷄三尺¶
為鶤棲於杙為桀鑿垣而棲為塒(爾/雅)¶
司時京房易𫝊曰鷄知時劉向云鷄者小畜主司時起¶
居人師古曰至時而鳴以為人起居之節(漢五/行志)¶
應旦鷄應旦鳴(考異/郵)竇憲論曰當青病奴僕之時竇將¶
軍念咎之日乃庸力之不暇思鳴之無晨(後/書)武選令云¶
諺云候晨之鷄思補更鳴(魏/志)諸葛瑾理周瑜子𦙍使失¶
旦之鷄復得一鳴抱罪之臣展其後效(吴/志)¶
<pb:KR3k0049_WYG_058-56b>¶
鳯為黄帝之時以鳯為鷄(徐整/正厯)¶
木鷄紀渻子為周宣王養鬭鷄十日而問鷄可鬭已乎¶
曰未也方虚驕而恃氣十日又問曰未也猶應影嚮十¶
日又問曰未也猶疾視而盛氣十日又問曰幾矣鷄雖¶
有鳴者已無變矣望之似木鷄矣其徳全矣異鷄無敢¶
應者反走耳(列/子)¶
先鳴齊莊宗朝指殖綽郭最曰是寡人之雄也州綽曰¶
君以為雄誰敢不雄然臣不敏平隂之後先二子鳴(襄/二)¶
<pb:KR3k0049_WYG_058-57a>¶
(十/五)戰如鬭鷄勝者先鳴(尸/子)¶
日膳公膳日雙鷄饔人竊更之以鶩御者知之則去其¶
肉而以其洎饋子雅子尾怒慶封告盧蒲嫳盧蒲嫳曰¶
譬之如禽獸吾寢處之矣(襄二/十八)¶
憚犧賓孟適郊見雄鷄自斷其尾問之侍者曰自憚其¶
犧也(昭二/十二)¶
金距季郈之鷄鬭季氏介其鷄郈氏為之金距(昭二/十五)季¶
氏與郈氏鬭鷄郈氏介其鷄而季氏為之金距季氏之¶
<pb:KR3k0049_WYG_058-57b>¶
鷄不勝季平子怒因侵郈氏之宫而築之郈昭伯怒譛¶
之魯昭公使昭伯將卒以攻之仲孫氏叔孫氏救之郈¶
昭伯不勝而死昭公奔齊故禍之所從生者始於鷄足¶
及其大也至於亡社稷(淮人/間)¶
五徳田饒謂魯哀公曰夫鷄頭戴冠者文也足摶距者¶
武也敵在前敢鬭者勇也見食相呼者仁也守夜不失¶
時者信也鷄有五徳也(韓/詩)吳均云鷄有呼羣之徳鹿有¶
食苹之美¶
<pb:KR3k0049_WYG_058-58a>¶
死化朱文繡與羅子鍾為友俱仕於梁文繡既死羅子¶
鍾哭之其夜俱亡梁南七里有山塟繡於其中北九里¶
有澗埋鍾於其内繡神靈變為鷄鍾魂魄化為雉清鳴¶
哀響往來不絶故詩曰鷄山别飛響雉澗和清音(異/&KR0080;)¶
鼎烹鷄白圭對魏王曰帝丘之鼎以烹鷄多洎之則淡¶
不可食少炙之則焦而不熟也(吕/覧)蔡邕荐邊讓於何進¶
曰𫝊曰函牛之鼎以烹鷄多汁則淡而不可食少汁則¶
熱而不可熟(後/書)¶
<pb:KR3k0049_WYG_058-58b>¶
連鷄秦惠王謂寒泉子曰蘇秦欺弊邑欲以一人之智¶
反覆山東之君夫諸侯之不可一猶連鷄之不能俱止¶
於棲也(戰國/䇿)¶
呼鷄祝祝祝鷄翁雒陽人居尸鄉北山下養鷄百餘牢¶
(闕/)¶
<pb:KR3k0049_WYG_058-59a>¶
¶
<pb:KR3k0049_WYG_058-60a>¶
　¶
　¶
短鳴魏文帝遣使求長鳴短鳴鷄羣臣以非禮砍不與¶
孫權敕付之(吴/録)¶
連鷄莞營殷浩以江逌為長史及丁令反叛浩令逌伐¶
之乃取數百鷄以長繩連之脚皆繫火一時驅放羣鷄¶
駭散飛過壍集莞營皆燃因其驚亂縱兵擊之(晉中/興書)¶
用卵支遁㓜時嘗與師共論物類謂鷄卵生用未足為¶
<pb:KR3k0049_WYG_058-60b>¶
殺師不能屈師尋亡忽現形投卵於地㲉破雛行頃之¶
俱滅遁乃感悟由是䟽食終身(髙僧/傳四)¶
𤣥致兖州刺史沛國宋處宗嘗買一長鳴鷄愛養甚至¶
恒籠置忩前後鷄作人語與處宗論極有𤣥致終日不¶
輟處宗因此功業大進(幽㝠/録)¶
黄卵烏伏晉袁喬妻于氏上表論養子議曰鄙諺有之¶
黄鷄生卵烏鷄伏之但知其為烏鷄之子不知為黄鷄¶
之兒小可以喻大(通/典)¶
<pb:KR3k0049_WYG_058-61a>¶
荒鷄祖逖與劉琨為司州主簿情好綢繆共被同寢中¶
夜聞荒鷄鳴逖蹴琨覺曰此非惡聲也因起舞(晉/書)¶
雀登背晉元帝未登極有三雀共登一雄鷄背三入安¶
東府㕔事占者當三進爵為天子也(洞/林)有將雛鷄雀集¶
其前皆驅去復至於再三(宋/書)¶
家棲裴景仁符秦書曰符健皇始四年冬山鷄束入人¶
家棲宿養子而去羣聚傍渭水而㳺翔與家鷄無異¶
夜鳴符堅將入冦江右其妾張氏諫云諺言鷄夜鳴者¶
<pb:KR3k0049_WYG_058-61b>¶
不利行師犬羣嘷者宫室必空兵動馬驚軍敗不歸秋¶
冬以來羣犬皆嘷衆鷄夜鳴廐馬驚逸武庫兵器有聲¶
願詳思之堅不聴(晉/傳)¶
知鷄露棲符朗善知味㑹稽王道子殺鷄以食之既進¶
朗曰此鷄棲常半露檢之騐焉(上/)¶
長鳴請命凉州罪人於市將刑忽有一白雄鷄飛於人¶
邊請命引頸長鳴伏地向吏驅之去輒來刺史張義免¶
其坐(西河/記)¶
<pb:KR3k0049_WYG_058-62a>¶
頭鳴盤中徐州人吴清以大元五年差征殺鷄求福置¶
頭盤中忽然而鳴後得賊帥邵寶首以功拜清河太守¶
越自行伍猥䝉榮位鷄之妖更為祥(甄異/記)¶
鷄卵賦謝朏莊子也宋孝武初為吴興以鷄卵賦人收¶
鷄數千及遁節不全為清談所少(南/史)¶
四足四翼崔光字長仁正始元年夏有典事史元顯獻¶
四足四翼鷄詔趙邕以問光光表曰翅足衆多羣下相¶
扇動之象雛而未大脚羽差小其勢尚微易制御也帝¶
<pb:KR3k0049_WYG_058-62b>¶
大悦後數日茹皓等並以罪伏法於是禮光逾重(後/魏)¶
和沐梁時有人常以鷄卵白和沐使髪光黒每沐輒破¶
二三十枚臨終但聞髪中啾啾數千鷄雛之聲(翻/譯)¶
白團周武帝好食鷄卵㧞虎為監膳儀同開皇中死而¶
復蘇云被攝證武帝白團事儀同不識左右告曰名鷄¶
卵為白團也(㝠報/記)¶
戴冠郎汴人張琦家有女子入夜哀痛白日即安已經¶
年歳王勣至其家停宿聞女子聲開口鏡照之痛者曰¶
<pb:KR3k0049_WYG_058-63a>¶
戴冠郎被殺其病者牀下有大雄鷄死矣乃是主人七¶
八歳老鷄(異聞/集)¶
勃公子韓琬與張昌宗王本立同逰太學博士姓張即¶
昌宗之族叔精五經懵於時事畜一鷄呼為勃公子愛¶
之不已每講集輒巢於學徒中或攫破書叱逐之必被¶
嗔責昌宗嘗為此鷄被杖本立與琬不平曰為公殺此¶
鷄張生索取學徒回殘食料本立以業長乃見問合否¶
本立曰明文案即得張生喜每日受之皆立文案他日¶
<pb:KR3k0049_WYG_058-63b>¶
張生請假本立舉牒數鷄罪殺而食之及張生歸學不¶
見鷄報已殺之大怒云索案來見數鷄之罪張以手再¶
三拍案曰勃公子有案時更知何道當時長安以有案¶
動為口實(御史/臺記)¶
鷄肆長安富民羅㑹以剔糞目業里中謂之鷄肆言若¶
歸之因剔糞而有所得也㑹世副其業家財巨萬有士¶
人陸景𤾉㑹邀過所止館舍甚麗入内梳洗衫又極鮮¶
屏風氊褥烹宰無所不有景陽問曰主人即如此快活¶
<pb:KR3k0049_WYG_058-64a>¶
何為不罷惡事㑹曰吾中間停廢一二年奴婢死亡牛¶
馬散失復業已來家園稍遂非情願也分合如此(僉/載)¶
鷄不三年渤海髙疑巨富忽患月餘日帖然而卒心口¶
仍煖經日而蘇云有一白衣人眇目把牒㝠司訟殺其¶
妻子嶷對元不識此老人㝠官云君命未盡且放還遂¶
悟白衣人乃是家中老瞎麻鷄也令射殺魅遂絶(上/)捜¶
神記王子珍父事同鷄不三年犬不六載¶
烏衣婦人衛鎬為縣官下縣至里人王幸在家方假寐¶
<pb:KR3k0049_WYG_058-64b>¶
夢一烏衣婦人引十數小兒着黄衣咸言乞命叩頭再¶
三須㬰又至鎬甚惡其事遂催食欲前適鎬所親者報¶
曰王幸在家窮無物設饌有一鷄見抱兒已得十餘日¶
將欲殺之鎬方悟烏衣婦人果烏鷄也遂命解放是後¶
復夢感欣然而去(僉/載)¶
靈鷄唐杭州徑山釋法欽姓朱氏嘗養一鷄不食生類¶
隨之若影不㳺他所其入長安長鳴三日而絶今鷄冢¶
在山之冢(宋高/僧傳)¶
<pb:KR3k0049_WYG_058-65a>¶
日烹五十楚馬殷王希聲立嘗聞梁太祖好食鷄慕之¶
日烹五十鷄以供膳塟殷希聲不入泣頓食鷄肉數器¶
而起潘起曰昔阮籍居喪而食蒸豚世豈乏賢耶(五代/史)¶
天鷄東南有桃都山上有大樹曰桃都枝相去三千里¶
上有天鷄日初出照此木天鷄即隨之(𤣥中/記)温庭筠詩¶
漏轉霞髙滄海暗頗黎枕上聞天鷄¶
羊溝羊溝之鷄三歳為株相者視之則非良鷄也然而¶
時勝人者以狸膏塗其頭也注羊溝鬭鷄處株魁師也¶
<pb:KR3k0049_WYG_058-65b>¶
鷄畏狸膏(莊/子)郭璞爾雅注陽溝巨鶤古之名鷄¶
龍鄉允吾縣者宋雜陳楚地故梁國寧陵種龍鄉也今¶
(闕/)¶
<pb:KR3k0049_WYG_058-66a>¶
¶
<pb:KR3k0049_WYG_058-67a>¶
四距重翼鷄有四距重翼者龍也殺之震死(白澤/圖)¶
覆卵鷄鶩覆卵忌磨(物類相/感志)¶
工商執鷄工商執鷄(周禮大/宗伯)取其守時而動也(鄭𤣥/注)¶
屬陽野鷄屬隂先嗚而後鼓翼家鷄屬陽先鼓翼而後¶
鳴(相感/志)鷄亷狼吞(鹽鐡/論)¶
鑚籬僧家謂鷄為鑚籬菜¶
金骹鷄有胡髯五指金骹反翅之種大者蜀小者荆白¶
鷄金骹者美并州所獻吳中送長鳴鷄長倍於常鷄永¶
<pb:KR3k0049_WYG_058-67b>¶
昌郡無鷄(廣/志)¶
石鷄白水南行十餘里有鷄山傍有大山竦上有石鷄¶
冠距如生道士李鎮於此下住常寶玩之鷄一旦忽摧¶
毁鎮告人曰鷄卒如此吾其終乎因與親知訣别後月¶
餘果卒似知命云(周景式/廬山記)¶
兊畜徐季龍曰世有軍事則感鷄雉先鳴何也管輅曰¶
夫鷄者兊之畜金者兵之精雉者離之鳥獸者武之神¶
故太白揚輝則鷄鳴熒惑流行則雉驚各感類而動(别/傳)¶
<pb:KR3k0049_WYG_058-68a>¶
　　雉¶
介鳥雉介鳥也(禽/經)雉耿介之鳥(韓/詩)耿介而一志者雉也¶
(劉禹錫/明贄論)¶
士執春官大宗伯曰士執雉鄭𤣥注云取其守介不失¶
節儀禮士相見曰相見之禮各用雉注取其耿介交有¶
時别有倫也¶
雉異雉有十四種鸕諸雉鷂雉鷮雉&KR0008;雉鷩雉秩秩海¶
雉鸐山雉雗雉鵫雉雉絶有力奮伊洛而南素質五彩¶
<pb:KR3k0049_WYG_058-68b>¶
皆備成章曰翬江淮而南青質五彩皆備成章曰鷂南¶
方曰□東方曰鶅北方曰鵗西方曰鷷(説文/爾雅)林慮山下¶
人語曰四足之美有鹿兩足之美有鷮(詩義/疏)¶
雷動而雊雷始動雉鳴而雊其頸(説/文)蔡邕月令云雷在¶
地中雉性精剛故獨知之應而鳴也(漢五/行志)撞鐘於遲郊¶
雉皆雊注鐘聲似雷震(淮/南)¶
矩信雀交不一雉交不再(禽/經)雉不再合信也(化/書)¶
機星散機星散為雉(運斗/樞)¶
<pb:KR3k0049_WYG_058-69a>¶
䟽趾祭宗廟雉曰䟽趾(曲/禮)¶
華蟲日月星辰山龍華蟲(書/)華蟲鷩雉也(注/)楊炯冕服¶
議華蟲者雉身被五彩象聖人體兼文明也(舊/唐)¶
丹鳥郯子曰少皥贄之立也鳯鳥適至故紀於鳥為鳥¶
師而鳥名丹鳥氏司閉者也五雉為五工正(昭十/七)¶
飛昌耳武丁祭成湯有雉飛升鼎耳而雊祖已曰雉者¶
野鳥升於鼎者欲為用也逺方將有來朝者乎武丁思¶
先王之道絲髪重譯至者六國(尚書/大𫝊)大𫝊云髙宗祭成¶
<pb:KR3k0049_WYG_058-69b>¶
湯之廟有雉升鼎耳而鳴髙宗問祖乙祖乙曰逺方君¶
子殆有至者祖乙見雉有似君子之行今從外來則曰¶
逺方君子將有至者矣(論/衡)¶
雉尾扇商髙宗有雉雊之徴章服多用翟故有雉尾扇¶
(古/注)¶
獻白雉周成王時越裳獻白雉云京師三萬里王者祭¶
祀不相踰晏食袍服有節則至(援神/契)白雉有種南越尤¶
多今之九徳則古之越裳也成王以為瑞者貴其所自¶
<pb:KR3k0049_WYG_058-70a>¶
來之逺明其徳化所被之廣謂此為奇也(抱朴/子)¶
煑食白雉渤海王髙歡攻鄴時瑞物無歳不有令史焚¶
連理木煑白雉而食之(三國/典畧)¶
銜環魯昭公時白雉銜環入(感精/符)雉之為言弟也喻昭¶
公弟為季氏入為君也(注/)¶
奉雉叔孫豹奔齊及庚宗遇婦人使私献以雉為食而¶
宿焉及歸所宿庚宗之婦人問其姓曰予子長矣能奉¶
雉而從我矣乃召見之號之曰牛(昭/四)謁由捧雉孕本貿¶
<pb:KR3k0049_WYG_058-70b>¶
絲因家乏主遂登顯秩(晉書王/浚論)¶
集庭兆祥有鳥飛從南方來質白五色皆備集平公之¶
庭相見如讓公召叔嚮問之叔嚮曰吾聞師曠曰西方¶
有白質鳥五色皆備其名曰翬南方赤質五色備其名¶
曰摇來為吾君臣其祥先至矣(瑣/語)¶
諫射孫休好射雉至其時則晨往夕返羣臣莫不上諫¶
曰此何物何足甚躭荅曰雖為小物耿介過人朕之所¶
以好也(語/林)休鋭意於典籍欲畢覧百家之言大好射雉¶
<pb:KR3k0049_WYG_058-71a>¶
春秋之間常晨出夜還惟此時捨書(吴/志)¶
焚雉頭裘太醫司馬程據上雉頭裘詔於殿前燒之(晉/咸)¶
(康起/居注)¶
蛇化司馬軌之善射雉太元中將媒下翳此媒屢雊野¶
敵亦應試令尋覔所應者頭翅已成雉半身後故是蛇¶
晉中朝武庫内忽有雉時人咸謂為怪張司空云此蛇¶
之所作耳即披庫中果得蛇蜕(異/苑)¶
繡衣丈夫後魏裴安祖曽行值天熱舍於樹下有鷙鳥¶
<pb:KR3k0049_WYG_058-71b>¶
逐雉雉急投之遂觸樹而死安祖愍之乃取置隂地徐¶
徐䕶視良久得蘇喜而放之後夜忽夢見一丈夫衣冠¶
甚偉著繡衣曲領向安祖再拜安祖怪而問之此人云¶
感君前者見放故來謝徳聞者異之(北/史)¶
射雉無得禇炫從宋明帝射雉至日中無所得帝時猜¶
羞召問侍臣曰吾旦來如臯遂空行可笑座者莫荅炫¶
獨曰今節候雖適而雲露尚凝故斯翬之禽驕心未警¶
但得神駕㳺豫羣情便為載懽帝意解乃於雉場置酒¶
<pb:KR3k0049_WYG_058-72a>¶
(南齊/書)¶
廣置射場齊東昏侯在位置射雉場二百九十六處翳¶
中帷帳及步障皆祫以緑紅錦金銀鏤弩牙瑇瑁帖箭¶
每出輒與鷹犬隊主徐令孫媒翳隊主俞靈韻齊馬而¶
走左右争逐之(南/史)¶
雉媒梁臨賀王正徳其妹長樂公主太子家令謝憘之¶
妻也姿容國色悦而私之生子二人乃燒主第投婢於¶
火唱言主死黄門郎張凖有雉媒正徳見而奪之準於¶
<pb:KR3k0049_WYG_058-72b>¶
重雲殿法㑹所罵之曰張準雉媒非長樂公主何可畧¶
奪太子綱恐梁王聞遣武陵王紀急相解喻準罵乃止¶
正徳即以雉媒還之(三國/典畧)¶
聴經生人道陳宣帝時釋僧安住王室山講涅槃有雌¶
雉伏聴三卷未了遂絶不至安曰雉生人道矣安至越¶
州人家喚雌雉一女走出如舊相識父母異之引安設¶
食其父言見此女生時髪如雉毛因以為名安大笑為¶
述本縁(釋氏/通釋)¶
<pb:KR3k0049_WYG_058-73a>¶
雌雉雊則天初誕之夕雌雉皆雊¶
遼澤𤣥宗賜安禄山品目有遼澤野鷄(酉/陽)¶
二雉雊寢髙駢進東面都統中和二年五月雉雊於揚¶
州廨舍㑹二雉雊寢占者曰野鳥入室軍府將空駢心¶
惡之其月盡出兵於東塘結壘而處如赴難之勢凡百¶
日復還廣陵葢禳雊雉之異也(舊/唐)¶
翟雉翟雉長尾雨雪惜其尾棲髙樹杪不敢下食往往¶
餓死(博物/志)¶
<pb:KR3k0049_WYG_058-73b>¶
候隂晴商人置雉尾於舟中之止以候隂晴天當晴則¶
尾直竪天將雨則尾下垂(中和/集)¶
畜樊澤雉十步一啄百步一飲不畜於樊中(莊/子)¶
擅澤鷄有専棲之雄雉有擅澤之鷮蟻有兼弱之智蜂¶
有攻巢之計相役御亦猶是耳(抱朴/子)¶
羽葢天子金根車馬上挿以翟毛皇后法駕乗重翟羽¶
(闕/)¶
<pb:KR3k0049_WYG_058-74a>¶
¶
<pb:KR3k0049_WYG_058-75a>¶
¶
<pb:KR3k0049_WYG_058-76a>¶
　¶
　¶
　¶
　¶
　¶
　¶
　¶
　¶
<pb:KR3k0049_WYG_058-76b>¶
　¶
　¶
相𫝊泰姓仁恕徳感禽獸初塟時有羣鷰數千銜土於¶
塚獨髙大與他有異村鄉歳時迄今祭祀(蘇州塚/墓記)¶
吐豆丞相薛宣對曰茂陵寢上食日𤣥鳥來集吐所含¶
大豆紫黒色翺翔殿上此陛下永與天無極天下天下¶
幸甚(漢書名/臣奏)¶
識燕語安清字世髙安息國王太子也漢桓帝時人聰¶
<pb:KR3k0049_WYG_058-77a>¶
敏博學鳥獸之聲無不綜達嘗行見羣燕忽謂伴曰燕¶
云應有送食者頃之果有致焉衆咸奇之¶
金徳魏禪晉之歳北闕下有一白燕以為神物以金為¶
籠置於宫中旬日不知所在論者以晉金徳之瑞昔師¶
曠時有白燕來巢檢瑞應圖果如所論白色叶於金徳¶
師曠事晉古今之議相符矣(王子年/拾遺)¶
食蟄燕中原喪亂鄉人遂共推郗鍳為主與千餘家避¶
難於魯國嶧山山有重險百姓飢饉野無生草掘野䑕¶
<pb:KR3k0049_WYG_058-77b>¶
蟄燕而食之(晉中/興書)¶
頭有竪毛慕容儁時燕來於儁正陽殿之西椒生三頭¶
頭上有竪毛凡城獻異鳥五色成章儁謂羣僚曰是何¶
祥也咸稱燕者燕鳥也首有毛冠者言大燕龍興冠通¶
天章甫之象也巢正陽西椒者言至尊臨軒朝萬國之¶
徴也三子者數應三統之騐也神鳥五色言聖朝將繼¶
五行之籙以御四海者也儁覧之大悦(載/記)¶
白燕元嘉元年七月有白燕集於齊郡逰翔庭宇經九¶
<pb:KR3k0049_WYG_058-78a>¶
(闕/)¶
<pb:KR3k0049_WYG_058-79a>¶
¶
<pb:KR3k0049_WYG_058-80a>¶
¶
<pb:KR3k0049_WYG_058-81a>¶
¶
<pb:KR3k0049_WYG_058-82a>¶
貞燕元元貞二年雙燕巢於燕人柳湯佐之宅一夕家¶
人舉燈照蝎其雄驚墮為猫所食雌徬徨悲鳴不已朝¶
夕守巢哺諸雛成翼而去明年雌獨來復巢其處人視¶
巢上二卵疑其更偶徐伺之則抱雛之殻耳自是春去¶
秋來¶
鷙水底燕凡狐(闕/)　䑕之類燕見之則毛脱或言燕鷙¶
於水底舊説燕(闕/)　室是井之虚也取桐為男女各一¶
投井中燕必來¶
<pb:KR3k0049_WYG_058-82b>¶
㳺波㳺波鳥燕也新効云海竭江枯投游波而立泛言¶
江海乾投燕於其中水立漲(物類相/感志)¶
處帷天下無道攻擊不已甲生蟣虱燕雀處帷幄(韓/子)¶
　　鴿¶
上肩崔光曽於門下省晝讀經有鴿飛集膝前遂入於¶
懷縁臂上肩久之乃去道俗賛詠詩頌者數十人(後魏/書)¶
求鴿羽北齊李繪字敬文河間太守崔諶恃其弟暹勢¶
從繪乞麋角鴿羽繪荅書文鴿有六翮飛則冲天麋有¶
<pb:KR3k0049_WYG_058-83a>¶
四足走便下海下官膚體䟽懶手足遲鈍不能近追飛¶
走逺事佞人(北史李/靈𫝊)¶
蒼鴿蜀有蒼鴿狀如春花(越絶/書)¶
赤鴿楊素見赤鴿映棘髙二尺(隋/書)¶
鴿兒并州石壁釋明度者貞觀末有鴿巢楹乳二雛度¶
每以餘粥就哺之曰乗我經力羽翼速成忽一日學飛¶
墮地俱殞度為瘞之旬餘夢二小兒曰兒本鴿也今轉¶
生寺東某家矣度信訪求果孿生二子入視之呼曰鴿¶
<pb:KR3k0049_WYG_058-83b>¶
兒一時迴顧應諾後俱成立焉(宋髙/僧傳)¶
平安信大理丞鄭復禮言波斯舶上多養鴿鴿能飛行¶
數千里輙於一隻至家以為平安信¶
飛奴張九齡少年時家養羣鴿每與親知書信往來只¶
以書繫鴿足上依所教之處飛往投之九齡目之為飛¶
奴時人無不愛訝(開元/遺亊)¶
投懷陳誨嗜鴿馴養千餘隻誨自南劍牧拜建州觀察¶
使去郡前一月羣鴿先之富沙舊所無孑遺矣又嘗早¶
<pb:KR3k0049_WYG_058-84a>¶
衙有一鴿投誨懷袖中為鷹所擊故誨感之之不復食¶
鴿(南唐/近亊)¶
宫中養髙宗紹興間宫中養鴿每日羣飛於外太學士¶
人以諷其詩流於大内髙宗惻然惻然自是宫中不復¶
畜鴿其詩云萬鴿飛翔繞帝都朝昏收放費工夫何如¶
養取雲邊鴈沙漠能𫝊二聖書(古杭/雜記)¶
縱鴿張浚嘗按視曲端軍執撾以軍禮見闐無一人公¶
異之謂欲㸃視端以所部五軍籍進公命㸃其一部於¶
<pb:KR3k0049_WYG_058-84b>¶
廷間開籠縱一鴿以往而所㸃之軍隨至張為愕然既¶
而欲盡觀於是悉縱五鴿則五軍頃刻而集戈甲煥燦¶
旗幟精明魏公雖奬而心甚忌之(齊東/野語)¶
　　雀¶
瑶光星散瑶光星散為雀(運斗/樞)¶
嘉賓季秋之月候鴈來賓雀入大水為蛤(吕/淮)賓雀者老¶
雀也栖宿人家堂宇之間有似賓客故謂之賓雀(許高/注)¶
雀一名嘉賓(古今/注)九月雀不入水則多&KR0075;泆(周蒙續/古今注)¶
<pb:KR3k0049_WYG_058-85a>¶
化蛤趙簡子曰雀入於海為蛤雉入於淮為蜃惟人不¶
能哀夫(國/語)千歳之雉入海為雉百年之雀入江為蛤(捜/神)¶
(記/)¶
火化秦穆公出狩至於咸陽日稷庚午天震大雷有火¶
下化為白雀銜籙丹書集於公車公俯取其書言繆公¶
之霸也訖胡亥秦家世事(尚書/中候)¶
探雀齊景公探雀&KR0034;弱反之晏子再拜賀曰吾君有聖¶
人之徳矣探雀&KR1145;弱故反之是長㓜也育禽獸而若此¶
<pb:KR3k0049_WYG_058-85b>¶
况人乎(晏/子)¶
黄口孔子見羅者所得雀皆黄口也孔子曰黄口盡得¶
大雀獨不得何也羅者對曰黄口從大雀者不得大雀¶
從黄口者得孔子顧謂弟子曰君子慎所從(家/語)¶
獻雀邯鄲民以正月日獻雀於趙王而綴以五彩¶
止肩北史曰潘樂字相貴初生有一雀止其母左肩占¶
者咸言富貴之徴因名相貴後以為字(北齊/書)¶
解鳥語侯瑾字子瑜解鳥音嘗出門見白雀與羣雀同¶
<pb:KR3k0049_WYG_058-86a>¶
行慨然嘆曰今天下大亂君子小人相與雜居(燉煌/實録)¶
入懷髙祖於太原斬王威有白雀飛入髙祖之懷(唐/書)¶
食&KR0008;蚄開元二十二年秋八月甲申幽州長史張守珪¶
榆闗界内&KR0008;蚄蟲食田稼曼延入平州俄頃有羣雀來¶
食此蟲一日食盡平州稼穯無有傷者(上/)¶
知更雀裴耀卿勤於王事夜看案牘晝決獄訟嘗養一¶
雀每夜至初更時有聲至五更則急鳴耀卿呼為知更¶
雀又於&KR0550;前有一桐樹至曉則有羣鳥翔集以此為出¶
<pb:KR3k0049_WYG_058-86b>¶
㕔之候故呼為報曉鳥時人美焉(開元/遺事)¶
銜錢右驍衛大將軍張籛始在雍州因春景舒和出逰¶
近郊憇於大塚之上忽有黄雀銜一銅錢置之而去未¶
幾復於衙院晝卧見二雀相鬭畢各銜一錢落於前籛¶
後以所三三錢嘗祕於巾箱識者以為大富之徴(右晉/書)¶
夷中無熙州有唐碑宋朝未下時一日有家雀數千集¶
其上人惡之曰豈此地將為漢有耶因焚之葢夷中無¶
此禽也已而果然(邵氏聞/見録)¶
<pb:KR3k0049_WYG_058-87a>¶
雀盲雀皆至夕而不見物人有至夕昏不見物者謂之¶
雀盲是也鵂鶹夜察毫末晝暝目不見丘山殊性(感應/經)¶
　¶
　¶
　¶
　¶
　¶
　¶
<pb:KR3k0049_WYG_058-87b>¶
　¶
　¶
　¶
　¶
　¶
　¶
　¶
　天中記卷五十八¶
