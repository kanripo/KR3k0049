# -*- mode: mandoku-view; -*-
#+TITLE: 天中記
#+DATE: 2015-08-24 23:32:41.594773
#+PROPERTY: ID KR3k0049
#+PROPERTY: BASEEDITION WYG    
#+PROPERTY: JUAN 卷二十
<pb:KR3k0049_WYG_020-1a>¶
欽定四庫全書¶
　天中記卷二十¶
　　　　　　　　　　　　明　陳耀文　撰¶
　　師第¶
師佐智如泉源行可以為表儀者人師也智可以砥行¶
可以為輔弼者人友也上主以師為佐中主以友為佐¶
(韓詩/外傳)¶
就師子既生不免乎水火母之罪也羈貫成童不就師¶
<pb:KR3k0049_WYG_020-1b>¶
傅父之罪也就師學問無方心志不通身之罪也心志¶
既通而名譽不聞友之罪也(穀梁昭/十九)¶
四術師術有四而博習不與焉尊嚴而憚可以為師耆¶
艾而信可以為師誦説而不陵不犯可以為師知微而¶
論可以為師故水深則回樹落糞本弟子通利則思師¶
(茍/子)¶
師法人無師無法而知則必為盗勇則必為賊云能則¶
必為亂察則必為怪辯則必為誕人有師有法而知則¶
<pb:KR3k0049_WYG_020-2a>¶
速通勇則速威云能則速成察則速盡辯則速論故有¶
師法者人之大寶也無師法者人之大殃也(上/)¶
求師干將鏌耶巨闕辟閭此皆古之良劍也然而不加¶
砥礪則不能利不得人力則不能㫁驊騮騹驥纎離緑¶
耳此皆古之良馬也然而前必有衘轡之制後有鞭策¶
之威加之以造父之馭然後一日而致千里也夫人雖¶
有性質美而心辯知必將求賢師而事之擇賢友而友¶
之(上/)¶
<pb:KR3k0049_WYG_020-2b>¶
尊師聖人生於疾學不疾學而能為魁士名人者未之¶
嘗有也疾學在於尊師師尊則言信矣道論矣故往教¶
者不化召師者不化自卑者不聴卑師者不聴師操不¶
化不聴之術而以彊教之欲道之行身之尊也不亦逺¶
乎學者處不化不聴之勢而以自行欲名之顯身之安¶
也是懷腐而欲香也是入水而惡滯也(吕覽/勸學)¶
逹師逹師之教也使弟子安焉樂焉休焉游焉肅焉嚴¶
焉此六者得於學則邪辟之道塞矣理義之術勝矣此¶
<pb:KR3k0049_WYG_020-3a>¶
六者不得於學則君不能令於臣父不能令於子師不¶
能令於徒(上誣/徒)¶
稱師君子之學也説義必稱師以論道聴從必盡力以¶
光明聴從不盡力命之曰背説義不稱師命之曰叛背¶
叛之人賢主弗内之於朝君子不與交友(上尊/師)¶
模範務學不如務求師師者人之模範也模不模範不¶
範為不少矣一閧之市不勝異意焉一卷之書不勝異¶
説焉一閧之市必立之平一卷之書必立之師(楊/子)¶
<pb:KR3k0049_WYG_020-3b>¶
聖師天地之所貴者人也聖人之所尚者義也德義之¶
所成者智也明智之所求者學問也雖有至聖不生而¶
智雖有至材不生而能故志曰黄帝師風后顓頊師老¶
彭帝嚳師祝融堯師務成舜師紀后禹師墨如湯師伊¶
尹文武師姜尚周公師庻秀孔子師老&KR0389;若此言之而¶
信則人不可以不就師矣夫此十一君者皆上聖也猶¶
待學問其智乃博其德乃碩而况於凡人乎(潜夫/論)哀公¶
問於子夏曰然則五帝有師乎子夏曰臣聞黄帝學乎¶
<pb:KR3k0049_WYG_020-4a>¶
大墳顓頊學乎禄圖帝嚳學乎赤松子堯學乎務成子¶
附舜學乎尹壽禹學乎西王國湯學乎貸子相文王學¶
乎錫疇子斯武王學乎太公周公學乎虢叔仲尼學乎¶
老聃此十二聖人未遭此師則功業不能著乎天下名¶
號不能傅乎後世者也(韓/詩)神農師悉諸黄帝師大撓帝¶
顓頊師伯夷父帝嚳師伯招帝堯師子州父帝舜師許¶
由禹師大成贄湯師小臣文王武王師吕望周公旦(吕/尊)¶
(師/)堯學於君疇舜學於務成昭(荀/子)黄帝學于大真堯學¶
<pb:KR3k0049_WYG_020-4b>¶
于尹壽舜學于務成湯學于成子伯文王學于鉸時子¶
思武王學于郭叔(新/序)¶
堯舜師堯之師曰許由許由之師曰齧缺齧缺之師曰¶
王倪王倪之師曰被衣(莊天/地)善卷堯聞其得道之士乃¶
北面而師事之蒲衣八嵗而舜之師(上/)齧缺問道乎被¶
衣(知北/逰)尸子云蒲衣八嵗舜讓以天下崔云即被衣王¶
倪之師也¶
世師伊尹酒保太公屠牛管子作革百里官奴海内荒¶
<pb:KR3k0049_WYG_020-5a>¶
亂立為世師(鶡冠/子)¶
伯師昔殷之伊尹周之太公秦之百里奚雖咸有天才¶
然皆年七十餘乃昇為王伯師(桓譚/新論)¶
文王師文王為西伯鬻熊者為文王師有功於文王早¶
卒及武王滅殷未之封也成王舉勤勞之後封其會孫¶
熊繹為楚子(史/記)魏相奏記載霍光曰文王見鬻子年九¶
十餘文王曰噫老矣鬻子曰君若使臣捕虎逐麛臣已¶
老矣若使坐策國事臣年尚少文王善之遂以為師(髙/氏)¶
<pb:KR3k0049_WYG_020-5b>¶
(子/略)鬻子事二説不同已難慿矣今其書慎誅篇乃云昔¶
　者魯周公使康叔往守于殷戒之(云云/)是信書耶¶
酌酒散宜生閎夭南宫适生三子者學於太公太公見¶
三子之為賢人遂酌酒切脯約為朋友(尚書/大傳)¶
王師齊桓公師管夷吾晉文公師舅犯隨會秦穆公師¶
百里奚公孫枝楚莊王師孫叔敖沈申巫吳王闔閭師¶
伍子胥文之儀越王句踐師范蠡大夫種(吕尊/師)¶
虚往實歸常季問於仲尼曰王駘兀者也從之遊者與¶
<pb:KR3k0049_WYG_020-6a>¶
夫子中分魯立不教坐不議虚而往實而歸固有不言¶
之教無形而心成者耶是何人也仲尼曰夫子聖人也¶
丘直後而來往耳立將以為奚假魯國乎(莊德/充符)¶
扣門傳曰堂衣若扣孔子之門曰丘在乎丘在乎子貢¶
應之曰君子尊賢而容衆嘉善而矜不能親内及外已¶
所不欲勿施於人子何言吾師之名焉堂衣若曰子何¶
年少言之絞子貢曰大車不絞則不成其任琴瑟不絞¶
則不成其音子之言絞是以絞之也堂衣若曰吾始以¶
<pb:KR3k0049_WYG_020-6b>¶
鴻之力今徒翼耳子貢曰非鴻之力安能舉其翼(韓詩/外傳)¶
三盈三虚少正卯在魯與孔子並孔子之門三盈三虚¶
惟顔淵不去顔淵獨知孔子聖也(論/衡)¶
大駔段干木晉之大駔為文侯師(淮南/子)子張魯之鄙家¶
也顔涿聚梁父之大盗也學於孔子段干木晉國之大¶
駔也學於子夏髙何縣子石齊國之暴者也指於鄉曲¶
學於子墨子索盧叅東方之鉅狡學於禽滑黎此六人¶
者刑戮死辱之人也今非徒免於刑戮死辱也有此為¶
<pb:KR3k0049_WYG_020-7a>¶
天下名士顯人以終其壽王公大人從而禮之此得之¶
於學也(吕尊/師)¶
恭敬待命成回學于子路三年回恭敬不已子路問其¶
故何也回對曰臣聞之行者比於鳥上畏鷹鸇下畏網¶
羅夫人為善者少説者多若身不死安知禍罪不施行¶
年七年常恐行節之虧是以恭敬待天命子路稽首曰¶
君子哉(説/苑)¶
計然計然者蔡邱濮上人其先晉國公子也姓辛氏字¶
<pb:KR3k0049_WYG_020-7b>¶
文當南遊越范蠡師事之(太史公素/生妙論)¶
乘風列子師老啇子友伯高子進二子之道乘風而歸¶
(列黄/帝)註列子蓋神人也¶
居南郭子列子既師壺邱子林友伯昏瞀人乃居南郭¶
從之處者日數而不及(列仲/尼)¶
以東丁寛字子襄梁人也初梁項生從田何受易時寛¶
為項生從者讀易精敏材過項生遂事何學成何謝寛¶
寛東歸何謂門人曰易以東矣(漢/書)¶
<pb:KR3k0049_WYG_020-8a>¶
異待張禹字子文性習知音聲内奢淫身居大第後堂¶
理絲竹筦絃禹成就弟子尤著者淮陽彭宣至大司空¶
沛郡戴崇至少府九卿宣為人恭儉有法度而崇愷弟¶
多智二人異行禹心親愛崇敬宣而疏之崇每候禹常¶
責師宜置酒設樂與弟子相娛禹將崇入後堂飲食婦¶
女相對優人筦絃鏗鏘極樂昏夜乃罷而宣之來也禹¶
見之於便坐講論經義日宴賜食不過一肉巵酒相對¶
宣未嘗得至後堂及兩人皆聞知各自得也(上/)¶
<pb:KR3k0049_WYG_020-8b>¶
明經術夏侯勝字長公後始昌受尚書及洪範五行傳¶
説災異後事簡卿又從歐陽氏問為學精孰所問非一¶
師也始勝每講授常謂諸生曰士病不明經術經術茍¶
明其取青紫如俛拾地芥耳學經不明不如歸耕(上/)¶
輔導顯宗以張酺受皇太子業甚得輔導之禮章帝即¶
位出拜東郡元和二年東巡狩幸東郡引酺及門人并¶
郡掾吏並會庭中帝先備弟子之儀使酺講尚書一遍¶
然後修君臣之禮賞賜殊特(東觀/漢記)¶
<pb:KR3k0049_WYG_020-9a>¶
市宅張霸字伯饒㓜號張曽子後博覽五經孫林等慕¶
之各市宅其傍以就學焉子楷(後/漢)¶
忘年朱穆字公叔躭學鋭意其父常以為專愚同郡趙¶
康叔盛者隠于武當山清淨不仕以經傳教授穆時年¶
五十乃奉書稱弟子及康歿喪之如師其尊徳重道為¶
當時所服(上/)¶
嘲師邊韶字孝先陳留浚儀人也以文學知名教授數¶
百人韶口辯曽晝日假卧弟子私嘲之曰邊孝先腹便¶
<pb:KR3k0049_WYG_020-9b>¶
便&KR0180;讀書但欲眠韶潜聞之應時對曰邊為姓孝為字¶
腹便便五經笥但欲眠思經事寐與周公通夢靜與孔¶
子同意師而可嘲出何典記嘲者大慙¶
進粥郭泰嘗止陳國文學見童子魏昭號徳公知其有¶
異求近其房供給灑掃林宗嘗不佳夜中命昭作粥粥¶
成進泰一啜怒而呵之曰為長者作粥而不加敬意使¶
沙不可食耶以杯擲地昭更為粥重進泰復呵之如是¶
者三昭姿容無變顔色殊悦林宗曰始見子之面今乃¶
<pb:KR3k0049_WYG_020-10a>¶
見子之心遂友善之卒為妙士(别/傳)¶
絳帳馬融字季長扶風茂陵人也為人美辭貌有俊才¶
初京兆摯恂以儒術教授隠於南山不應徴聘名重關¶
西融從其遊學博通經籍恂竒融才以女妻之融才高¶
博洽為世通儒教養諸生常有千數涿郡盧植北海鄭¶
𤣥皆其徒也善鼓琴好吹笛逹生任性不拘儒者之節¶
居宇器服多存侈飾常坐髙堂施絳紗帳前授生徒後¶
列女樂弟子以次相傳鮮有入其室者(後/書)¶
<pb:KR3k0049_WYG_020-10b>¶
侍講盧植字子幹涿郡涿人也身長八尺二寸音聲如¶
鐘少與鄭𤣥俱事馬融能通古今學好研精而不守章¶
句融外戚豪家多列女倡歌舞於前植侍講積年未嘗¶
轉眄融以是敬之學終辭歸闔門教授上¶
道東鄭𤣥字康成北海髙宻人造太學受業以山東無¶
足問者乃西入關因涿郡盧植事扶風馬融融門徒四¶
百餘人升堂進者五十餘生融素驕貴𤣥在門下三年¶
不得見乃使高業弟子傳受於𤣥𤣥日夜尋誦未嘗怠¶
<pb:KR3k0049_WYG_020-11a>¶
倦會融集諸生考論圖緯聞𤣥善算乃召見於樓上𤣥¶
因從質諸疑義問畢辭歸融喟然謂門人曰鄭生今去¶
吾道東矣(本/傳)馬季長以英儒著名𤣥往從之叅考同異¶
季長后戚嫚於待士𤣥不得見住左右自起精廬既因¶
紹介得通時涿郡盧子幹為門人冠首季長又不解剖¶
裂七事𤣥思得五子幹得三季長謂子幹曰吾與汝皆¶
弗如也季長臨别執𤣥手曰大道東矣子勉之(高士/傳)鄭¶
𤣥在融門下三年不得相見髙足弟子傳授而已嘗算¶
<pb:KR3k0049_WYG_020-11b>¶
渾天不合諸弟子莫能解或言𤣥能者融召令算一轉¶
便決衆咸駭服及𤣥業成辭歸既而融有禮樂皆東之¶
歎恐𤣥擅名而心忌焉𤣥亦疑有追乃坐橋下在水上¶
據屐融果轉式逐之告左右曰𤣥在土下水上而據木¶
此必死矣遂罷追𤣥竟以得免(世/説)¶
師模邴原字根矩欲逺遊學詣安邱孫崧崧辭曰君鄉¶
里鄭君君知之乎原答曰然崧曰鄭君學覽古今博聞¶
強識鉤深致逺誠學者之師模也君乃捨之躡屣千里¶
<pb:KR3k0049_WYG_020-12a>¶
所謂以鄭為東家邱者也君似不知而曰然者何原曰¶
人各有志所規不同故乃有登山而採玉者有入海而¶
採珠者豈可謂登山者不知海之深入海者不知山之¶
髙哉君謂僕以鄭為東家邱君以僕為西家愚夫耶崧¶
辭謝焉(别/傳)¶
涉師劉先主欲遣周不疑就劉巴學巴曰昔游荆北時¶
涉師門記問之學不足紀名猶天之南箕虛而不用賜¶
書乃欲賢甥摧鸞鳯之艶游燕雀之宇將何以啟明之¶
<pb:KR3k0049_WYG_020-12b>¶
哉(零陵先/賢傳)¶
乞言魏髙貴鄉公之幸學也將崇先典乃命王祥為三¶
老侍中鄭小同為五更祥南面几杖以師道自居帝北¶
面乞言(魏紀/晉傳)¶
人倫之表太傅東海王越鎮許昌以王安期為記室叅¶
軍雅相知重謂世子毗曰夫學之所益者淺體之所安¶
者深閑習禮度不如式瞻儀形諷咏遺言不如親承音¶
㫖王叅軍人倫之表汝其師之或曰王趙鄧三叅軍人¶
<pb:KR3k0049_WYG_020-13a>¶
倫之表汝其師之謂安期鄧伯道趙穆也(世/説)¶
宣文符堅幸太學問博士經典博士盧壼對曰周官禮¶
註未有其師韋逞母宋氏傳其父業得周官音義自非¶
此母無可授後生於是就宋氏家立講室書堂生員百¶
三十人隔絳紗幔而受業焉拜宋爵號宣文君賜侍婢¶
十人(裴景仁/前秦記)¶
在三姚泓為太子受經于太學博士淳于岐岐病在家¶
泓以師者人之表範傳先聖之訓加在三之義不可以¶
<pb:KR3k0049_WYG_020-13b>¶
不重親詣省疾拜於床下(崔鴻後/秦録)¶
東郭宋高祖踐祚召周續之禮賜甚厚為開館東郭外¶
招集生徒乘輿降幸并見諸生(宋/傳)詔徴士周勣於東陵¶
立學裹糧受業百餘人(王智深/宋紀)¶
師逃陽平王子元欽字思若色甚黒時人號為黒面僕¶
射欽曽託青州人高僧壽為子求師師至未幾逃去欽¶
以讓僧壽粗性滑稽反謂欽曰凡人絶粒七日乃死始¶
經五朝便爾逃遁去食就信實有所闕欽乃大慚於是¶
<pb:KR3k0049_WYG_020-14a>¶
待客稍厚(魏/書)¶
青溪劉瓛姿狀纎小儒業冠於當時都下士子貴遊莫¶
不下席受業當世推其大儒以比古之曹鄭每出惟一¶
門生持胡床隨後住在檀橋瓦屋數間上皆穿漏學徒¶
敬慕不敢指斥呼為青溪焉竟陵王子良親往修謁(南/史)¶
請業李謐字永和涿郡人也少好學博通諸經周覽百¶
氏初師事小學博士孔璠數年後璠還就謐請業同門¶
生為之語曰青成藍藍謝青師何常在明經年三十二¶
<pb:KR3k0049_WYG_020-14b>¶
嵗卒其年四門小學博士孔璠等上書曰趙郡李謐㓜¶
號神童年十八詣學受業時博士即孔璠也覽始要終¶
論端究緒授者無不欣其言矣於是鳩集諸經廣校同¶
異比三傳事例名春秋叢林十有二卷為璠等判析隠¶
伏埀盈百條滯無常滯纎毫必舉通不長通有枉斯屈¶
不茍言以違經弗飾辭而背理辭氣磊落觀者忘疲每¶
曰丈夫擁書萬卷何假南面百城遂絶跡下幃杜門却¶
掃棄産營書手自刪削卷無重複者四千有餘矣猶括¶
<pb:KR3k0049_WYG_020-15a>¶
次專家搜比讜議隆冬逹曙盛暑通宵雖仲舒不窺園¶
君伯之閉户髙氏之遺漂張生之忘食方之斯人未足¶
為喻前河南尹甄琛謂其子曰昔鄭𤣥盧植不逺數千¶
里詣扶風馬融今汝明師甚邇何不就業也又結宇依¶
巖慿崖鑿室方欲訓彼青衿宣揚墳典冀西河之教重¶
興北海之風不墜而祐善空聞暴疾而卒邦國衘殄悴¶
之哀儒生結摧梁之慕况璠等或服議下風或親承音¶
㫖師儒之義其可黙乎事奏詔曰可逺傍惠康近凖𤣥¶
<pb:KR3k0049_WYG_020-15b>¶
晏謚曰貞靜處士表其門閭以旌高節遣謁者奉冊於¶
是表其門曰文徳里曰孝義云(魏/書)¶
脱衣賈思伯與弟思同師事北海隂鳯業竟無資酬之¶
鳯遂質其衣物時人謂之語曰隂生讀書不是癡不識¶
雙鳯脱人衣及思伯之部送縑百匹遺鳯因具車馬迎¶
之鳯慚不往時人稱歎焉(北/史)¶
影質華隂徐遵明字子判講學於外二十餘年海内莫¶
不宗仰頗好聚歛與劉獻之張吾貴皆河北聚徒教授¶
<pb:KR3k0049_WYG_020-16a>¶
懸納絲粟留衣物以待之名曰影質有損儒者之風(上/)¶
遵明見鄭𤣥論語序云書以八寸策誤作八十宗因曲¶
為之説其僻也如此(上/)¶
南學何尚之字彦徳元嘉中為丹陽尹立宅南郭外立¶
學聚生徒東海徐秀廬江何曇黄頴川荀子華太原孫¶
宗昌王延秀魯郡孔惠宣並慕道來游謂之南學王球¶
嘗云尚之西河之風不墜尚之亦曰球正始之風尚在¶
(上/)¶
<pb:KR3k0049_WYG_020-16b>¶
事若嚴君常爽字仕明元魏武成時教授明徒七百餘¶
人立訓甚有勸罰之科弟子事之若嚴君焉尚書左僕¶
射元賛平原太守司馬真安著作郎程靈蚪皆是爽教¶
所就崔浩高允併稱爽之嚴教奬勵有方允曰文翁柔¶
勝先生剛克立教雖殊成人一也(北/史)¶
夢唾鄭灼字茂昭㓜聰敏勵志儒學少受業於皇侃嘗¶
夢與侃遇於途侃謂曰鄭郎開口因唾灼口中自後義¶
理益進(南/史)¶
<pb:KR3k0049_WYG_020-17a>¶
後進質疑劉炫聰明博學名亞於焯故時稱二劉焉天¶
下名儒後進質疑受業不逺千里而至者不可勝數論¶
者以為數百年已來博學通儒無能出其右者然懷抱¶
不曠又嗇於財不行束脩未嘗有所教誨時人以此少¶
之(北/史)¶
十五為師賈誼曰夫子十五為人師陳留王孝逸先逹¶
之傲者也然白首北面豈以年乎(文中/子)¶
帝師張後裔在并州太宗就受春秋左氏傳後因召入¶
<pb:KR3k0049_WYG_020-17b>¶
賜讌言及平昔從容謂曰今日弟子何如後裔對曰昔¶
孔子領徒三千逹者無子男之位臣翼賛一人即為萬¶
乘主計臣此功愈於先聖太宗大悦(譚賓/録)¶
同師員半千名餘慶少與齊州人何彦先同師事王義¶
方義方嘉重之嘗謂曰五百年一賢足下當之矣遂改¶
為半方及義方卒半千與彦先皆成服喪畢而去(神異/録)¶
外夷願師蕭頴士字茂挺聰警絶倫外夷亦知其名新¶
羅使入朝言國人願得蕭夫子為師其名動華夷若此¶
<pb:KR3k0049_WYG_020-18a>¶
(舊/唐)倭國遣使入朝自陳國人願得蕭夫子為師者中書¶
舍人張漸等諫不可而止(新/)¶
黨罪陽城字亢宗隠於中條山逺近慕其徳行多從之¶
學有薛約者嘗學於城性狂躁以言事得罪徙連州客¶
寄無根蔕臺吏以蹤跡求得之於城家城坐臺吏於門¶
與約酒訣别涕泣送之郊外徳宗聞之以城黨罪人出¶
為道州刺史太學生魯郊季償等二百七十人詣闕乞¶
留經數日吏&KR0210;止之疏不得上(舊/唐)柳宗元聞之遺何番¶
<pb:KR3k0049_WYG_020-18b>¶
等書曰昔李膺稽康時大學生徒仰闕執訴僕謂訖千¶
百年不可復見乃在今日論者以謂陽公過於納汙無¶
人師道仲尼吾黨狂狷南郭獻譏曽參徒七十二人致¶
禍負芻孟軻館齊從者竊屨彼聖賢猶不免如之何其¶
拒人也俞扁之門不拒病夫繩墨之側不拒枉材師儒¶
之席不拒曲士(新/唐)¶
為服鄭俶依陽城讀書經月餘與論國風俶不能往復¶
一辭因縊于梁下城哭曰我雖不殺俶因我而死為之¶
<pb:KR3k0049_WYG_020-19a>¶
服緦麻(南部/新書)¶
正身南郭惠子問於子貢曰夫子之門何其雜也子貢¶
曰君子正身以俟欲來者不距欲去者不止且夫良醫¶
之門多病人櫽栝之側多枉木是以雜也(茍法/行)¶
辭師徐曠字文逺博覽五經尤精春秋左氏傳時有大¶
儒沈重講于太學聴者常千餘人文逺就質問數日便¶
去或問曰何辭去之速答曰觀其所説悉是紙上僕皆¶
先已誦得之至於奥&KR0296;之境翻似未見有以其言告重¶
<pb:KR3k0049_WYG_020-19b>¶
者重呼與議論十餘反重甚歎服之文逺方正純厚有¶
儒者風竇威楊𤣥感李宻皆從其受學開皇中累遷太¶
學博士後越王侗署為國子祭酒時洛陽饑饉文逺出¶
城樵採為李宻軍所執宻令文逺南面坐備弟子禮北¶
面受之文逺曰老夫疇昔幸以先王之道仰授將軍今¶
將軍權鎮萬物威加四海猶能屈體𢎞尊師之義此將¶
軍之德也老夫之幸也既荷茲厚禮安不盡言乎但未¶
審將軍意耳欲為伊霍繼絶扶傾雖遲暮猶願盡力若¶
<pb:KR3k0049_WYG_020-20a>¶
為莾卓乘危廹險則老夫耄矣無能為也宻䪺首曰敬¶
聞命矣俄王世充專制宻又問計文逺答曰王世充亦¶
門人也頗得識之是人殘忍意又偏促既乘此勢必有¶
異圖將軍前計為不諧矣非破王世充不可朝覲宻曰¶
嘗謂先生儒者不學軍旅之事今籌大計殊有明畧及¶
宻敗復入東都王世充給其廪食而文逺盡敬見之先¶
拜或問曰聞君踞見李宻而敬王公何也答曰李宻君¶
子也能受酈生之揖王公小人也有殺古人之義相時¶
<pb:KR3k0049_WYG_020-20b>¶
而動豈不然歟(舊/唐)¶
先生古者稱師曰先王(釋/名)¶
子冠氏子沈子公羊隠十一沈子稱子冠氏上者著其¶
為師也不但言子曰者辟孔子也其不冠子者他師也¶
(何/註)¶
室灑舊翻弟子新云所教南山曰學在我後名弟解從¶
師生名子天台云師有匠成之能學者具資禀之德資¶
則捨父從師敬師如父師之謙讓處資如弟司馬彪曰¶
<pb:KR3k0049_WYG_020-21a>¶
徒弟子謂門徒弟子老子云善人不善人之師不善人¶
善人之資也南山云師無率誘之心資缺奉行之志(翻/譯)¶
(名義/三)¶
　　朋友¶
同志同師曰朋同志曰友(鄭𤣥/註)同門曰朋(公/羊)友愛也同¶
志為友(説/文)友有也相保有也(釋/名)¶
合方孔子對哀公曰儒有合志同方營道同術並立則¶
樂相下不厭久别則聞流言不信義同而進不同而退¶
<pb:KR3k0049_WYG_020-21b>¶
其交有如此者(家/語)¶
為服昔虢叔閎天太顛散宜生南宫适五臣同寮比徳¶
賛文武及虢叔死四人為服朋友之服(孔叢/子)¶
率友左儒友於杜伯皆臣周宣王宣王將殺杜伯而非¶
其罪也左儒爭之于王九復之而王弗許也王曰别君¶
而異友斯汝也左儒對曰臣聞之君道友逆則順君以¶
誅友友道君逆則率友以違君王怒曰易而言則生不¶
易而言則死左儒對曰臣聞古之士不枉義以從死不¶
<pb:KR3k0049_WYG_020-22a>¶
易言以求生故臣能明君之過以死杜伯之無罪王殺¶
杜伯左儒死之(説/苑)¶
管鮑管夷吾鮑叔牙二人相友甚戚管仲嘗歎曰吾少¶
窮困時嘗與鮑叔賈分財多自與鮑叔不以我為貪知¶
我貧也吾嘗為鮑叔謀事而大窮困鮑叔不以我為愚¶
知時有利不利也吾嘗三仕三見逐于君鮑叔不以我¶
為不肖知我不遭時也吾嘗三戰三北鮑叔不以我為¶
怯知我有老母也公子紏敗召忽死之吾幽囚受辱鮑¶
<pb:KR3k0049_WYG_020-22b>¶
叔不以我為無恥知我不羞小節而恥名不顯於天下¶
也生我者父母知我者鮑子也此世稱管鮑善交者(列/立)¶
(命/)昔鮑叔有疾管仲為之不食不内漿甯戚患之管仲¶
曰生我者父母知我者鮑叔士為知己者死馬為知己¶
者良鮑子死天下莫吾知安用水漿雖為之死亦何傷¶
哉(韓詩/外傳)鮑叔死管仲舉上袵而哭之泣下如雨從者曰¶
非君父子也此亦有説乎管子曰非夫子所知也吾嘗¶
與鮑子負販於南陽吾三辱於市鮑子不以我為怯知¶
<pb:KR3k0049_WYG_020-23a>¶
我之欲有所明也鮑子嘗與我有所説王者而三不見¶
聴鮑子不以我為不肖知我之不遇明君也鮑子嘗與¶
我臨財分貨吾自取多者三鮑子不以我為貪知我之¶
不足於財也生我者父母知我者鮑子也士為知己者¶
死而况為之哀乎(説/苑)¶
觀友荆有善相人者所言無遺策聞於國莊王見而問¶
焉對曰臣非能相人也能觀人之友也觀布衣也其友¶
皆孝悌純謹畏令如此者其家必日益身必日榮矣所¶
<pb:KR3k0049_WYG_020-23b>¶
謂吉人也觀事君者也其友皆誠信有行好善如此者¶
事君日益官職日進此所謂吉臣也觀人主也其朝臣¶
多賢左右多忠主有失皆交爭諍諫如此者國日安主¶
日尊天下日服此所謂吉主也臣非能相人也能觀人¶
之友也莊王善之於是疾収士日夜不懈遂霸天下(吕/覽)¶
班荆初楚伍參與蔡太師子朝友其子伍舉與聲子相¶
善也伍舉娶于王子牟王子牟為申公而亡楚人曰伍¶
舉實送之伍舉奔鄭將遂奔晉聲子將如晉遇之於鄭¶
<pb:KR3k0049_WYG_020-24a>¶
郊班荆相與食而言復故聲子曰此行也吾必復子至¶
楚與子木言之子木懼言諸王益其禄爵而復之聲子¶
使椒鳴逆之(襄二/十六)¶
縞紵吳季札聘於鄭見子産如舊相識遺之縞帶子産¶
獻紵衣焉(上二/十九)張儼字子節拜大鴻臚使於晉羊祜何¶
禎並結縞帶之好(吳/録)胡叟字倫許一見高允曰吳鄭之¶
交以紵縞為羙談吾之于子以絃韋為幽贄以此言之¶
彼可無愧也(後魏/書)¶
<pb:KR3k0049_WYG_020-24b>¶
知我子産自晉歸未至聞子皮卒哭且曰吾已無為為¶
善矣惟夫子知我(昭十/三)罕生逝而國子悲(廣絶/交論)¶
傾蓋孔子之郯遭程子於塗傾蓋而語終日甚相親顧¶
謂子路曰取束帛以贈先生子路屑然對曰由聞之士¶
不中間見女嫁無媒君子不以交禮也有間又顧謂子¶
路子路又對如初孔子曰由詩不云乎有美一人清揚¶
婉兮邂逅相遇適我願兮今程子天子賢士也於斯不¶
贈則終身弗能見也小子行之(家/語)宗欽與高允書曰希¶
<pb:KR3k0049_WYG_020-25a>¶
懷寄契延想積久天遂其願爰遘京師才非季札而眷¶
深孫僑徳&KR0446;程子而義均傾蓋(魏/子)韓詩作程木子¶
水醴孔子問子桑虖曰吾親交益䟽徒友益散何與子¶
桑虖曰林回曰君子之交淡若水小人之交甘若醴君¶
子淡以親小人甘以絶彼無故以合者則無故以離孔¶
子曰敬聞命矣徐行翔佯而歸絶學捐書弟子無挹於¶
前其愛益加進(莊/子)孫長樂(綽/)作王長史(濛/)誄云余與夫¶
子交非勢利心猶澄水同此𤣥味王孝伯見曰才士不¶
<pb:KR3k0049_WYG_020-25b>¶
遜亡祖何至與此人周旋(世/説)君子之接如水小人之接¶
如醴(表/記)¶
出交子路問於孔子曰有人養其親而名不稱孝何也¶
孔子曰吾語汝雖有國士之力而不能自舉其身非力¶
之少勢不可矣夫内行不修身之罪也行修而名不彰¶
友之罪也行修而名自立故君子入則篤行出則交賢¶
何謂無孝名乎(家/語)¶
四友周文王胥附奔輳先後禦侮謂之四鄰以免乎牖¶
<pb:KR3k0049_WYG_020-26a>¶
里之害懿子曰夫子亦有四鄰乎孔子曰吾有四友焉¶
自吾得回也門人加親是非胥附乎自吾得賜也逺方¶
之士日至是非奔輳乎自吾得師也前有光後有輝是¶
非先後乎自吾得由也惡言不至於門是非禦侮乎(孔/叢)¶
(子/)故文王有四臣免於虎口丘有四友以禦侮(尚書/大傳)¶
日益孔子曰吾死之後則商也日益賜也日損曽子曰¶
何謂也子曰商也好與賢已者處賜也好説不若已者¶
不知其子視其父不知其人視其友不知其君視其所¶
<pb:KR3k0049_WYG_020-26b>¶
使不知其地視其草木故曰與善人居如入芝蘭之室¶
久而不聞其香即與之化矣與不善人居如入鮑魚之¶
肆久而不聞其臭亦與之化矣丹之所藏者赤漆之所¶
藏者黒是以君子必慎其所與處者焉(家/語)¶
索居子夏喪其子而喪其明曽子弔之曰吾聞之也朋¶
友喪明則哭之曽子哭子夏亦哭曰天乎予之無罪也¶
曽子怒曰商女何無罪也吾與女事夫子於洙泗之間¶
退而老於西河之上使西河之民疑女於夫子爾罪一¶
<pb:KR3k0049_WYG_020-27a>¶
也喪爾親使民未有聞焉爾罪二也喪爾子喪爾明爾¶
罪三也而曰爾何無罪與子夏投其杖而拜曰吾過矣¶
吾過矣吾離羣而索居亦已久矣(檀/弓)¶
死友羊角哀左伯桃二人相與為死友欲仕於楚道遙¶
山阻遇雨雪不得行饑寒無計自度不俱生也伯桃謂¶
角哀曰天不我與深山窮困併在一人可得生宦俱死¶
之後骸骨莫収内手捫心知不如子生恐無益而棄子¶
之能我樂在樹中角哀聴之伯桃入樹中而死得衣糧¶
<pb:KR3k0049_WYG_020-27b>¶
前至楚楚平王愛角哀之賢嘉伯桃之義以公卿禮葬¶
之角哀夢見伯桃曰蒙子之恩而獲厚葬然正苦荆將¶
軍冡相近欲役使吾吾不能聴也與連戰不勝今月十¶
五日當大戰得子則勝否則負矣角哀至期日陳兵馬¶
詣其冡上作三桐人自殺下而從之君子曰執義可以¶
為世規(列士/傳)俗謂荆軻誤¶
前交後絶吳有士曰張胥鄙譚夫吾前交而後絶張胥¶
鄙有罪拘將死譚夫吾合徒而取之出至於道而後絶¶
<pb:KR3k0049_WYG_020-28a>¶
知其夫吾也輟行而辭曰義不同於子故前交而後絶¶
吾聞之君子不為危易行今吾從子是安則肆志危則¶
易行也與吾因子而生不若反拘而死闔閭聞之令吏¶
釋之張胥鄙曰吾義不同於譚夫吾故不受其任矣今¶
吏以是出我以譚夫吾故免也吾庸遽受之乎遂觸牆¶
而死譚夫吾聞之曰我任而不受佞也不知而出之愚¶
也佞不可以接士愚不可以事君吾行虚矣人惡以吾¶
力生吾亦恥以此立於世乃絶頸而死君子曰譚夫吾¶
<pb:KR3k0049_WYG_020-28b>¶
其以失士矣張胥鄙亦未為得也可謂剛勇矣未可謂¶
得節也(新/序)¶
不助子胥將之吳辭其友申包胥曰後三年楚不亡吾¶
不見子矣申包胥曰子其勉之吾未可以助子助子是¶
伐宗廟也止子是無以為友雖然子亡之我存之於是¶
乎觀楚一存一亡也(説/苑)¶
莫逆子祀子輿子犂子來四人相與語曰敦能以無為¶
首以生為脊以死為尻孰知死生存亡之一體者吾與¶
<pb:KR3k0049_WYG_020-29a>¶
之友矣四人相視而笑莫逆於心遂相與為友(莊大/宗師)子¶
桑户孟子反子琴張三人相與友曰孰能相與於無相¶
與相為於無相為孰能登天遊霧撓桃無極相忘以生¶
無所終窮三人相視而笑莫逆於心遂相與友(上/)¶
青萍趙襄子遊于囿中至於梁馬却不肯進青荓為叅¶
乘襄子曰進視梁下類有人青荓進視梁下豫讓却寢¶
佯為死人叱青荓曰去長者吾且有事青荓曰少而與¶
子友子且為大事而我言之是失相與友之道子將賊¶
<pb:KR3k0049_WYG_020-29b>¶
吾君而我不言之是失為人臣之道如我者惟死為可¶
適乃退而自殺青荓非樂死也重失人臣之節惡廢交¶
友之道也青荓豫讓可謂之友也(吕氏/序意)¶
友士魏文歎謂子擊曰吾下田子方以行得而友之自¶
吾友子方也君臣益親百姓益附吾是以得友士之功¶
(説/苑)¶
待食吳起出遇故人而止之食故人有他故期反而食¶
至暮不來起不食而待之明日其人來乃與之食(韓/子)¶
<pb:KR3k0049_WYG_020-30a>¶
夢迷六國時張敏與高惠為友每相思不能得見敏便¶
於夢中徃尋但行至半道即迷不知路遂回于此者三¶
(韓非/子)¶
濠梁莊子與惠子遊于濠梁之上莊子曰鯈魚出游從¶
容是魚樂也惠子曰子非魚安知魚之樂莊子曰子非¶
我安知我不知魚之樂惠子曰我非子固不知子矣子¶
固非魚也子之不知魚之樂全矣莊子曰請循其本子¶
曰女安知魚樂云者既已知吾知之而問我我知之濠¶
<pb:KR3k0049_WYG_020-30b>¶
上也(莊秋/子)¶
為質莊子送葬過惠子之墓顧謂從者曰郢人堊慢其¶
鼻端若蠅翼使匠石斵之匠石運斧成風聴而斵之盡¶
堊而鼻不傷郢人立不失容宋元君聞之召匠石曰嘗¶
試為寡人為之匠石曰臣則嘗能斵之雖然臣之質死¶
久矣自夫子之死也吾無以為質矣吾無與言之矣(莊/徐)¶
(無/鬼)莊惠標濠上之契發郢匠之模(天下/注)鍾子期死而伯¶
牙絶絃破琴知世莫賞也惠施死而莊子寢説言世莫¶
<pb:KR3k0049_WYG_020-31a>¶
可為語也(淮南/脩務)匠人輟成風之妙巧(廣絶/交論)¶
蘇張説人主須術以動上從横師則鬼谷也傳曰蘇秦¶
張儀從横習之鬼谷先生掘地為坑曰下説令我泣出¶
則耐分人君之地蘇秦下説鬼谷先生泣下沾襟張儀¶
不若蘇秦相趙并相六國張儀貧賤往歸蘇秦座之堂¶
下食以僕妾之食數讓激怒欲令相秦儀忿恨遂西入¶
秦蘇秦使人厚送其後覺知曰此在其術中吾不知也¶
此吾所不及蘇君者(論衡/答佞)¶
<pb:KR3k0049_WYG_020-31b>¶
抗手子髙遊趙平原君客有鄒文季節者與子髙相友¶
善及將還魯詣故人訣既畢文節送行三宿臨别文節¶
流涕交頥子高徒抗手而已分背就路其徒問曰先生¶
與彼二子善彼有戀戀之心未知後㑹何期悽愴流涕¶
而先生厲聲髙揖無乃非親親之謂乎子高曰始吾謂¶
此二子丈夫爾今乃知其婦人也人生則有四方之志¶
豈鹿豕也哉而常聚乎其徒曰若此二子之泣非耶答¶
曰斯二子良人也有不忍之心其於敢㫁必不足矣其¶
<pb:KR3k0049_WYG_020-32a>¶
徒曰凡泣者一無取乎子高曰有二焉大姦之人以泣¶
自信婦人懦夫以泣著愛(孔叢/子)¶
張陳張耳大梁人陳餘亦大梁人也餘好儒術年少父¶
事耳相與為刎頸交後以張黶陳釋之事搆隙耳後與¶
韓信擊破趙井陘斬餘泜水上(漢/書)耳餘始居約時相然¶
相死豈顧問哉及據國争權卒相滅亡何向者慕用之¶
誠後相背之戾也勢利之交古人羞之蓋謂是矣(賛/)¶
脱粟布被公孫𢎞起家徒步為丞相故人高賀從之𢎞¶
<pb:KR3k0049_WYG_020-32b>¶
食以脱粟飯覆以布被賀怨曰何用故人富貴為脱粟¶
布被我自有之𢎞大慙賀告人曰公孫𢎞内服貂蟬外¶
衣麻枲内厨五鼎外膳一餚豈可以示天下於是朝廷¶
疑其矯焉𢎞歎曰寧逢惡賓不逢故人(西京/雜記)¶
撫塵蓋聞爵禄不相貴以禮同類之遊不以逺近為故¶
是以東門先生居蓬户空穴之中而魏公子一朝以百¶
騎尊寵之吕望未嘗與文王同席而坐一朝讓以天下¶
半大丈夫相知何必撫塵而遊垂髪齊年偃伏以日數¶
<pb:KR3k0049_WYG_020-33a>¶
哉(東方朔與/公孫𢎞書)¶
王貢王吉字子陽小與貢禹為友及陽仕益州刺史貢¶
禹聞之拂冠以待之陽遂薦稱禹世稱王陽在位貢公¶
彈冠言其取舍同也(漢書見御覽/今本不同)¶
蕭張蕭育望之子也少與陳咸朱博為友著聞當世往¶
者有王陽貢禹故長安語曰蕭朱給綬王貢彈冠言其¶
相薦逹也始背與陳咸俱以公卿士聞名育與博後有¶
隙不能終故世以交為難(上/)¶
<pb:KR3k0049_WYG_020-33b>¶
操異陳遵字孟公少孤與張竦伯松俱為京兆史竦博¶
學通逹以亷儉自守而遵放縱不拘操行雖異然相親¶
友(上/)¶
奔喪王丹子有同門生喪親家在中山白丹欲往奔慰¶
結侣將行丹怒而撻之令寄縑以祠焉或問其故丹曰¶
交道之難未易言也世稱管鮑次則王貢張陳凶其終¶
蕭朱隙其末故知全者鮮矣時人服其言(後/漢)¶
奉詔交肅宗始修古禮巡狩方岳崔駰上西巡頌帝歎¶
<pb:KR3k0049_WYG_020-34a>¶
之謂侍中竇憲曰知崔駰乎對曰班固數為臣説之然¶
未見帝曰公愛班固而忽崔駰葉公之好龍也可試見¶
駰駰候見見憲憲倒屣迎笑謂曰吾受詔交公何得薄¶
我哉遂揖入也(上/)¶
慶亷亷范字叔度京兆杜陵人也仕至蜀郡太守平生¶
有志膽氣烈好周人之急世伏其好義與洛陽慶鴻為¶
刎頸交鴻亦慷慨有義節位至琅琊㑹稽二郡太守所¶
在有異迹時人稱曰前有管鮑後有慶亷¶
<pb:KR3k0049_WYG_020-34b>¶
陳雷宜春陳重少與鄱陽雷義為友太守張雲舉重孝¶
亷重以讓義前後十餘通記雲不聴後義重茂才讓於¶
陳重刺史不聴義遂佯狂被髪走不應命鄉里為之語¶
曰膠漆自謂堅不如雷與陳三府同時俱辟二人(陳雷/傳)¶
陶陶尹敏與班彪相厚每相與談常晏暮不食晝即至¶
㝠夜徹旦彪曰相與久語為俗子所怪然鍾子期死伯¶
牙破琴曷為陶陶哉(東觀/漢記)尹班陶陶于永夕(廣絶/交論)¶
&KR0833;&KR0833;范式字巨卿山陽金鄉人少遊太學與汝南張劭¶
<pb:KR3k0049_WYG_020-35a>¶
為友邵字元伯二人並告鄉里式謂元伯曰後二年當¶
還將過拜尊親見孺子焉乃共克期至日卿果到陞堂¶
拜母飲盡歡而别後元伯寢疾篤同郡郅君章商子徴¶
晨夜省視曰元伯臨盡曰恨不見死友尋卒式夢元伯¶
𤣥冕垂纓而呼曰吾死當以某日葬子豈能相及式覺¶
而悲歎泣下赴之使服朋友之服投其葬日馳往赴之¶
未届而喪已發引至壙將窆而柩不肯進其母撫之曰¶
元伯豈有望耶停柩移時見有素車白馬哭而來母曰¶
<pb:KR3k0049_WYG_020-35b>¶
必巨卿也既至叩喪言曰行矣元伯死生異路永從此¶
辭㑹葬者千人咸為揮涕式因執紼而引柩於是乃前¶
遂留止冡次為修墳樹而去(後/漢)范張款款於下泉(廣絶/交論)¶
絶交朱穆字公叔與劉伯宗書絶交書曰昔我為豐令¶
足下不遭母憂乎親解縗經來入豐寺及我為侍書御¶
史足下親來入臺足下今為二千石我下為郎乃反因¶
計吏以謁相與足下豈丞尉之徒我豈足下部民欲以¶
此謁為榮寵乎咄劉伯宗於仁義道何其薄哉(後/漢)¶
<pb:KR3k0049_WYG_020-36a>¶
負約梁鴻初與京邑蕭友善約不為陪臣及友為郡吏¶
鴻遂以書責之而去(東觀/記)¶
班草張升字彦真有大志歎曰人生於世白駒過隙耳¶
安能曲道媚世俗哉守外黄令遇黨錮去官道逢友人¶
班草而語曰今闕下閹宦專權因相向而泣有老父過¶
之曰嗟乎二大夫何泣之悲龍不隠鱗鳯不藏翼一世¶
網羅泣將何及二人欲與之言不顧而退升竟以黨錮¶
下獄死(後/漢)¶
<pb:KR3k0049_WYG_020-36b>¶
舍短取長李燮字徳公所交皆舍短取長好成人之美¶
時頴川荀爽賈彪雖俱知名而不相能燮並交二子情¶
無適莫世稱其正(上/)¶
杵臼吳祐放猪長垣澤中誦經而行北海公沙穆遊太¶
學資乏乃變服為傭與祐賃舂祐與語大驚遂定交於¶
杵臼之間(東觀/記)¶
義代荀巨伯逺看友人疾值胡賊攻郡友人語巨伯曰¶
吾今死矣子可去巨伯曰逺來相視子令吾去敗義以¶
<pb:KR3k0049_WYG_020-37a>¶
求生豈荀巨伯所行邪賊既至謂巨伯曰大軍至一郡¶
盡空汝何男子而敢獨止巨伯曰友人有疾不忍委之¶
寧以我身代友人命賊相謂曰我輩無義之人而入有¶
義之國遂班軍而還一郡並獲全(世/説)¶
管華華歆與北海邴原管寧俱遊學三人相善時人號¶
三人為一龍歆為龍頭原為龍腹寧為龍尾(魏/畧)管寧華¶
歆嘗同席讀書有乘軒冕過門者寧讀如故歆廢書出¶
看寧割席分坐曰子非吾友也(世/説)¶
<pb:KR3k0049_WYG_020-37b>¶
非常孫楚牽招碑曰初君與劉備少長河朔英雄同契¶
為刎頸之交有横波截流拊翼横飛之志俄而委質於¶
太祖備遂鼎足於蜀漢所交非常為時所忌每日自酌¶
揖于季孟之間(上/)¶
復平張遼與其䕶軍武周有隙遼見温恢求請胡質質¶
辭以疾遼出謂質曰僕委意於君何以相辜如此質曰¶
古人之交也取多知其不貪奔北知其不怯聞流言而¶
不信故可終也武伯南身為雅士往者將軍稱之不容¶
<pb:KR3k0049_WYG_020-38a>¶
於口今以睚眦之恨乃成嫌隙况質才薄豈能終好是¶
以不願也遼感言復與周平(魏/志)¶
分居張裔字君嗣蜀郡成都人也少與犍為楊恭友善¶
恭早死孤遺未數嵗裔分居事恭母如恭息長大為之¶
娶妻買宅産業使立門户(蜀/志)¶
石交諸葛亮與張裔書曰吾自以為與君古之石交也¶
石交之道舉讎以相益割骨以相明猶不相謝也(上/)¶
金蘭張溫字惠恕英才瓌偉遂以禮躬延見召對詞雅¶
<pb:KR3k0049_WYG_020-38b>¶
淹潤帝改容前席拜中郎聘蜀與諸葛亮結金蘭之好¶
焉(吳/録)¶
僑札周瑜為居巢長過魯肅求資糧肅指囷米與周瑜¶
周瑜益知其竒也遂相親結定僑札之分(本/傳)晉陽秋曰¶
陸抗與羊祐推僑札之分¶
千里候食卓恕字公行上虞人也與人相期約雖遭暴¶
風疾雨無不至者常從建業辭太傅諸葛恪恪問何當¶
復來恕答曰某日當復親覲至是日恪停食候恕至時¶
<pb:KR3k0049_WYG_020-39a>¶
賓客會者皆以㑹稽建業相去千餘里道隔江湖豈得¶
如期須臾恕至一座盡驚(虞預會/稽典録)¶
共枕吳潘章少有美容儀時人競慕之楚國王仲先聞¶
其美名故來求為友因願同學一見相愛情若夫婦便¶
同衾共枕交好無已後同死而家人哀之因令葬于羅¶
浮山冢上忽生一樹柯條枝葉無不相抱時人異之號¶
為共枕樹(廣/記)¶
千里命駕稽康素與吕安友每一想思輒千里命駕安¶
<pb:KR3k0049_WYG_020-39b>¶
來值康不在兄喜出迎之不前題門上作鳯字而去喜¶
不悞康至云鳯凡鳥也(語/林)¶
竹林陳留阮籍譙國稽康河内山濤三人年皆相比康¶
年少亞之預此契者沛國劉伶陳留阮咸河内向秀琅¶
邪王戎七人常集于竹林之下肆意酣暢故世謂竹林¶
七賢(世/説)王濬沖為尚書令著公服乘軺車經黄公酒壚¶
下過顧謂後車客吾昔與稽叔夜阮嗣宗共酣飲於此壚¶
竹林之遊亦預其末自稽生夭阮公亡以來便為時所¶
<pb:KR3k0049_WYG_020-40a>¶
羈紲今日視此雖近邈若山河(上/)¶
忘言山濤性好莊老每隠身自晦與稽康吕安善後遇¶
阮籍便為竹林之遊著忘言之契康後坐事臨誅謂子¶
紹曰巨源在汝不孤矣(晉/傳)¶
神交陳留阮籍譙國稽康並高才逺識少有陪其契者¶
濤初不識一與相遇便為神交(袁宏山/濤别傳)¶
識度相友山公與稽阮一面契若金蘭山妻韓氏覺公¶
與二人異於常交問公公曰我當年可以為友者唯此¶
<pb:KR3k0049_WYG_020-40b>¶
二生耳妻曰負羈之妻亦親觀狐趙意欲窺之可乎他¶
日二人來妻勸公止之宿具酒肉夜穿墉以視之逹旦¶
忘反公入曰二人何如妻曰君才致殊不如正當以識¶
度相友耳公曰伊輩亦常以我度為勝¶
飲市仰泣昔邢髙吕安飲於市仰天而泣二子非有喪¶
之哀傷相知之晚耳君子所以勤於接賢汲汲於結善¶
欲以立名者也(鄒/子)¶
襟契顧孟著嘗以酒勸周伯仁伯仁不受顧因移勸柱¶
<pb:KR3k0049_WYG_020-41a>¶
而語柱曰詎可便作棟梁自遇周得之欣然遂為衿契¶
(世/説)¶
相期庾翼字稚恭時京兆杜乂陳郡商浩並才名冠世¶
而翼弗之重每語人曰此輩宜束之高閣俟天下平然¶
後議其所任耳唯與桓温友善在總角之中便相期終¶
始(晉中/興書)¶
競心桓公少與殷侯齊名常有競心桓問殷卿何如我¶
殷云我與我周旋久寧作我(世/説)殷侯既廢桓公語諸人¶
<pb:KR3k0049_WYG_020-41b>¶
曰少時與淵源共騎竹馬我棄去已輒取之故當出我¶
下(上/)¶
辭多寄託孫興公作庾公誄文曰咨予與公風流同歸¶
擬量託情視公猶師君子之交相與無私虚中納是吐¶
誠誨非雖實不敏敬佩絃韋永戢話言口誦心悲既成¶
示庾道恩庾見慨然送還之曰先君與君自不至於此¶
㝠契支道林喪法度之後精神霣喪風味轉墜常謂人¶
曰昔匠石廢斤於郢人牙生輟絃於鍾子推已外求良¶
<pb:KR3k0049_WYG_020-42a>¶
不虚也㝠契既逝發言莫賞中心藴結余其亡矣郤後¶
一年支遂殞(俱同/上)¶
世外許邁字叔𤣥入臨安西山改名𤣥字逺遊羲之造¶
之未嘗不彌日忘歸相與為世外之交(晉/書)¶
得意交孔淳之隠居剡山嘗遇枽門法崇於三山披襟¶
領契自以為得意之交(宋/紀)¶
雲霞交謝澹字景恒安孫也任逹仗氣不營當世與順¶
陽范友為雲霞之交(南/史)¶
<pb:KR3k0049_WYG_020-42b>¶
異常交謝述字景先少有志行蒞官清約殷景仁劉湛¶
並與為異常之交美風姿善舉止湛每謂人曰我見謝¶
道兒未嘗足道兒述小字也(宋書謝/景仁傳)¶
君子交孔稚珪字徳璋㑹稽人也早立名譽當時名士¶
陸惠曉謝&KR0034;張融何㸃沈淵相與為君子之交(齊/書)¶
投&KR0833;初宋孝武世齊高帝為舍人劉懷珍為直閣相遇¶
早舊高帝輔政以子晃代為豫州刺史或疑懷珍不受¶
代高帝曰我布衣時懷珍便摧懷投欵况在今日寧當¶
<pb:KR3k0049_WYG_020-43a>¶
有異(南/史)¶
心期向柳字𤣥季禎弟也有學乂才能立身方雅太尉¶
袁淑司空徐湛之東揚州刺史顔竣皆與友善及竣貴¶
柳猶以情素自許不推先之順陽范&KR2011;誡柳曰名位不¶
同禮有義數卿何得作曩時意耶柳曰我與士遜心期¶
久矣豈可一旦勢利處之及柳為南康郡涉義宣事敗¶
係建康獄屢宻請竣求相申救孝武常與竣言及柳事¶
竟不助之柳遂伏法(上/)¶
<pb:KR3k0049_WYG_020-43b>¶
抗禮檀超字悦祖少負氣始為南徐州西曹書佐與别¶
駕蕭惠開抗禮惠開自以地位居前稍相凌駕而超舉¶
動嘯傲不以地勢推之張目謂惠開曰我與卿並有何¶
等名閥俱國家微賤時外戚耳何足以一爵高人惠開¶
欣然更為刎頸之交(齊春/秋)¶
役曵太原孫伯裔家貧常映雪讀書放情物外棲志邱¶
壑與王令君亮范將軍雲為莫逆之交王范既相二朝¶
欲以吏職相處伯裔曰人生百年有如風燭正可怡神¶
<pb:KR3k0049_WYG_020-44a>¶
飬性琴酒寄情安能栖栖役曵若此稽康所不堪余亦¶
未能也(談/藪)¶
解裳自隔劉璡與友人會稽孔逷同舟入東於塘上遇¶
一女子逷目送曰美而&KR0008;璡曰斯豈君子所宜言乎非¶
吾友也於是解裳自隔或曰與友孔徹同舟入東徹留¶
目觀岸上女子璡舉席自隔不復同坐¶
招攜劉訏字彦度與陳留阮孝紳李紳申金蘭之契築¶
室鍾阜之傍共聴内義鑚尋奥典(梁/典)阮孝緒博學隠居¶
<pb:KR3k0049_WYG_020-44b>¶
不交當世恒居一鹿牀環植竹木寢處其中時人造之¶
未嘗見也訏經一造孝緒即顧以神交訏族兄歊又履¶
髙操三人日夕招&KR0157;故都下謂之三隠訏自少至長無¶
喜愠之色每於可競之地輒以不競勝之或有加陵之¶
者莫不退而愧服由是衆論咸歸重焉(南/史)¶
遺書劉善明少與崔祖思友善祖思出為青冀二州善¶
明遺書曰昔時之遊于今邈矣或擕手春林或負杖秋¶
澗逐清風於林杪追素月於園埀如何故人徂落殆盡¶
<pb:KR3k0049_WYG_020-45a>¶
足下今鳴笳舊鄉衣繡故園宋季荼毒之悲已蒙蘇㤗¶
河朔倒懸之苦方須救援遣遊辯之士為鄉導之使輕¶
裝啓行經營舊壤今泗上歸業稷下還風君欲誰讓邪¶
&KR0147;送諸心敬申貧贈(南/齊)及聞祖思死慟哭仍得病卒(南/史)¶
置祭裴伯戎少有風望末年劇飲不已乃至傷性未亡¶
前數日忽云吾得宻信將被收掩乃與婦乘車西逃避¶
後因顧指壁中言有官人追逐其妻方知其病卒後殯¶
子家園友人常景李渾王元景盧元明魏季景李騫等¶
<pb:KR3k0049_WYG_020-45b>¶
十許人于墓旁置酒設祭哀哭涕泣一飲一酹曰裴中¶
書魂而有靈知吾曹也乃各賦詩一篇李騫以魏収亦¶
與之友寄以示収収時在晉陽乃同其作論叙伯荗其¶
十字云臨風想𤣥度對酒思公榮時人以伯荗性侮傲¶
謂収詩頗得其事實(魏/書)¶
夢别盧元明友人王由居頴川忽夢由擕酒就之言别¶
賦詩為贈及明憶其詩十字云自兹一去後朝市不復¶
遊元明歎曰由性不狎俗旅寄人間乃有今夢詩復如¶
<pb:KR3k0049_WYG_020-46a>¶
此必有他故經三日果聞由為亂兵所害尋其亡日乃¶
是發夢之夜(北/史)¶
遣煩㓂雋字祖雋有志行篤於仁義少為司徒崔光所¶
知光命其子勵與雋結交雋每造光常清言移日小宗¶
伯盧辨以雋業行俱崇待以師友之禮毎有閑暇輒詣¶
雋讌語彌日恒謂人曰不見西安君煩憂不遣其為通¶
人所敬重如此(周/書)¶
不阿韋正字敬直&KR0008;子也初與東海王僧孺友善及僧¶
<pb:KR3k0049_WYG_020-46b>¶
孺為尚書吏部郎參掌大選賓友故人莫不傾意正獨¶
澹然及僧孺擯廢之後正復篤素分有踰曩日論者稱¶
焉(梁/書)¶
放逸韋𤣥字敬逺志尚夷簡雅好名義虚襟善誘雖耕¶
夫牧豎有一介可稱者皆接引之特與族人處𤣥及安¶
定梁曠為放逸之友(周/書)¶
易衣張軌字元軌少好學志識開朗初仕洛陽家貧與¶
樂安孫樹仁為莫逆之友每易衣而出以此見稱(上/)¶
<pb:KR3k0049_WYG_020-47a>¶
紿盟周敷字仲逺梁時與同郡周迪深相交結梁亡敷¶
先入陳進號安西將軍令還鎮豫章迪以敷素出已下¶
超致顯貴深不平乃舉兵反遣弟方興襲敷敷大破之¶
後迪復襲東興敷從章昭逹征之至定川縣與迪相對¶
紿敷曰吾昔與弟戮力同心宗從匪他豈規相害今願¶
伏罪還朝因弟披露心腑先朝挺身共立盟誓敷許之¶
方登壇為迪所害詔曰敷受詔遐征淹時違律虚襟姦¶
詭遂貽喪仆史臣曰昔張耳陳餘自同于至戚周敷周¶
<pb:KR3k0049_WYG_020-47b>¶
迪亦誓等䁥親尋鋒刃而誅殘斯忍夫胡越矣讎隙因¶
于勢利何其鄙歟(陳/書)¶
傾心定交李宻字𤣥䆳隋蒲山公寛于也開皇中襲父¶
爵年始弱冠尚書令楊素見而竒之謂其子𤣥感曰李¶
宻智計不窮爾所不及可與為友𤣥感遂傾心禮遇為¶
定刎頸之交(舊/唐)¶
資給劉黒闥具州漳南人也與竇建德少相友善家貧¶
無以自給建徳每資之黒闥隨所費至盡而不以為疑¶
<pb:KR3k0049_WYG_020-48a>¶
建徳亦弗之問也(上/)¶
忘年孔紹安越州山隂人陳吏部尚書奐之子少與兄¶
紹新俱以文詞知名十三陳亡入隋時有詞人孫萬壽¶
與紹安篤忘年之好時人稱為孫孔紹安大業末為監¶
察御史(上/)¶
撝損岑文本自以出自書生每懷撝損平生故人雖微¶
賤必與之抗禮(上/)人雖羇賤必鈞禮(新/)¶
不改舊劉仁軌雖位居端揆不自矜倨毎見貧賤時故¶
<pb:KR3k0049_WYG_020-48b>¶
人不改布衣之舊¶
耐久魏元同與裴炎締交能保終始故號耐久朋(唐/書)¶
方外陸餘慶雅善趙貞固盧藏用陳子昻杜審言宋之¶
問畢搆郭襲微司馬承禎釋懷一時號方外十友(上/)¶
文章四友杜審言少與李嶠崔融蘇味道為文章四友¶
世號崔李蘇杜¶
小友李泌字長源七嵗知為文張九齡尤所奬愛常引¶
至卧内九齡與嚴挺之蕭挺善挺之惡誠佞勸九齡謝¶
<pb:KR3k0049_WYG_020-49a>¶
絶之九齡忽獨念曰嚴太苦勁然蕭軟美可喜方命左¶
右召蕭泌在旁帥爾曰公起布衣以直道至宰相而喜¶
軟美者乎九齡驚改容謝之因呼小友(新/唐)¶
紿終張九齡與嚴挺之袁仁宗梁升卿盧怡結交友善¶
挺之等有才幹而交道始終不渝甚為當時所稱(舊/唐)¶
人外初李泌流放江南與柳渾顧况為人外之交吟詠¶
自適顧况者蘓州人性恢諧雖王公之貴與之交者必¶
戯侮之柳渾輔政以校書郎徴復遇李泌繼入自謂已¶
<pb:KR3k0049_WYG_020-49b>¶
知秉樞要當得逹官久之方遷著作郎况心不樂求歸¶
於吳及泌卒不哭而有調笑之言為憲司所劾貶饒州¶
司户(上/)¶
然諾郗純字髙卿以詞學見推與顔真卿蕭頴士李華¶
皆相友善子士美少好學善記覽顔蕭輩常與之討論¶
經傳應答如流既而相謂曰吾曹異日當交于二郗一¶
之間矣士美善與人交然諾之際豁如也當時名稱翕¶
然(上/)¶
<pb:KR3k0049_WYG_020-50a>¶
不改操趙曄性孝悌敦重交友雖經艱危不改其操少¶
時與殷寅顔真卿柳芳陸據蕭頴士李華邵軫同志友¶
善顧天寶中語曰殷顔柳陸蕭李邵趙以其重行義敦¶
友道也(舊/唐)曄宗儒父也¶
聨床静言李約為兵部員外&KR0648;公之子也識度清曠逈¶
出塵表與主客張員外諗同官并韋徴君况墻東遯世¶
不婚娶不治生業李獨厚於張聨床静言逹旦不寢人¶
莫得知贈張詩曰我有心中事不向韋三説秋夜洛陽¶
<pb:KR3k0049_WYG_020-50b>¶
城明月照張八(尚書/故寶)¶
交遊楊憑少負氣節與母弟凝凌相友愛皆有時名重¶
交遊尚然諾與穆質許孟容李鄘王仲舒為友故時人¶
稱楊穆許季之友仲舒以後進慕而入焉(舊/唐)¶
四䕫崔造字𤣥宰與韓㑹盧東美張正則為四皆僑居¶
上元好談經濟之畧嘗以王佐自許時人號為四䕫¶
神感吳郡陸憑少有志行性悦山水貞元中往遊永嘉¶
遘疾而疫憑素與吳興沈萇友善萇夢憑顔色顦顇曰¶
<pb:KR3k0049_WYG_020-51a>¶
我遊至永嘉苦疾將困君為知我者願託家事萇悲¶
又叙舊歡宴語久之因述文章話虛無之事乃謂萇曰¶
贈君浮雲詩一篇以寄其懷詩曰虛虚復空空瞬息天¶
地中假合成此像吾亦非吾躬悲吟數四臨去曰憑船¶
已發來明日午時到此執手而去及覺所記甚分明乃¶
書而録之如期而憑喪船至萇撫孤而慟&KR1056;助倍禮詞¶
人楊丹為之志具旌神感銘曰篤生府君美秀而文沒¶
而不起寄音浮雲(通幽/記)¶
<pb:KR3k0049_WYG_020-51b>¶
林泉韋温字𢎞育綬子也剛腸寡合人多踈簡惟與常¶
侍蘇祐善字祐之蘭陵人博雅好古閑淡貞退善鼓琴¶
賦詩遊心林壑嘯詠終日而名人髙士多與之遊給事¶
中韋温尤重之結為林泉之友(舊/書)¶
八友吳珙吳頊吳崧皮光業林昇羅隠何蕭韓必居于¶
吳興長城之八座山時號八友¶
而交舜耕於歴山而交益陶於河濱而交禹(魯連/子)¶
飲醇醪吳有程普者頗以年長數凌侮周瑜瑜折節容¶
<pb:KR3k0049_WYG_020-52a>¶
下終不之校普後自敬服而親重之乃告人曰與周公¶
瑾交若飲醇醪不覺自醉(江表/傳)¶
得婦遼東馬仲叔王志都相知至厚叔先亡忽見形謂¶
都曰吾不幸先亡心恒相念念卿無婦當為卿得婦遂¶
與之期至日大風書昏向暮果有婦人在寢室中都問¶
其由曰我河南人父為清河太守臨當見嫁不知何得¶
至此都告之故遂成夫婦往詣其家大喜以為天相與¶
也遂與之生一男後為南郡太守(幽明/録)¶
<pb:KR3k0049_WYG_020-52b>¶
詆訶崔瞻與趙郡李槩為莫逆之交槩趙東還瞻遺之¶
書曰仗氣使酒我之常弊詆訶指切在卿尤甚足下告¶
歸吾於何聞過也(北/史)¶
烏集與人交多詐偽無情實偷取一切謂之烏集之交¶
烏集之交初相驩後必相咄故曰烏集之交雖善不親¶
(管形/勢解)¶
伐木伐木燕朋友故舊也自天子至于庻人未有不須¶
友以成者(毛詩/序)朱穆見比周傷義偏黨毁俗志抑朋游¶
<pb:KR3k0049_WYG_020-53a>¶
之私遂著絶交之論蔡邕以為穆貞而孤又作正交而¶
廣其志焉(後/論)聞之前訓曰君子以朋友講習而正人無¶
有淫朋是以古之交者其義敦以正其誓信以固逮夫¶
周徳始衰頌聲既寢伐木有鳥鳴之刺谷風有棄予之¶
怨其所由來政之缺也(蔡正/交論)¶
勢利諸葛武侯云勢利之交雖以經逺士之相知温不¶
増華寒不改葉貫四時而不衰歴險夷而益固(要/覽)以勢¶
交者勢傾則絶以利交者利窮則散故君子不與也(文/中)¶
<pb:KR3k0049_WYG_020-53b>¶
(子/)江乙曰以財交者財盡而交絶以色交者華落而愛¶
渝(楚/策)凡人之結交多初隆而後薄始宻而終疎斯何故¶
也皆由交静不發於神氣道數乖而不同權以一時之¶
術取倉卒之利有貪於財而交有慕其勢而交有愛其¶
色而交三者既衰疏薄由生(鍾㑹蒭/蕘論)¶
唇齒夫交接者人道之本始紀綱之大要名由之成事¶
由之立交之於人也猶唇齒之相濟才非交不用名非¶
交不發身非交不太(劉歆/新議)¶
<pb:KR3k0049_WYG_020-54a>¶
四道朋友之道有四近則正之逺則稱之樂則思之患¶
則死之(白虎/通)¶
面朋朋而不心面朋也友而不心面友也(法/言)¶
攻己幽閑則攻己之短㑹同則述人之長負我者我加¶
厚焉未有與人交者此而見憎者也(昌/言)¶
友道夫隂陽交萬物成君臣交邦國治士庻交徳行光¶
同幽樂共富貴而友道備矣易曰上下交而其志同由¶
此觀之交乃人倫之本務王道之大義非特士友之志¶
<pb:KR3k0049_WYG_020-54b>¶
也(魏文/論)¶
交道交之為道起自羲皇造化之初君臣始立而有人¶
倫上下之叙象天地交泰以左右於民也唐虞三代莫¶
不因之故交全情親則國安治強交敗情乖則國危治¶
弱立交者欲其親也是故百姓不親禹作司徒疎者能¶
睦亷頗相如忍忿以從厚陳平周勃感陸生而相親所¶
以安趙於強敵定漢於幾殆此交接之大義帝王之極¶
務聞之於易曰交乃人倫之本務王道之大義也(周昭/新撰)¶
<pb:KR3k0049_WYG_020-55a>¶
染素譬之於物猶素之白也染之以藍則青遊居交友¶
亦人之所染也韓起與田蘇處而成好仁之名甘茂事¶
史舉用顯齊秦之功曹叅師蓋公致清淨之治竇長君¶
兄弟出於賤𨽻謹恭師友皆為退讓君子語曰蓬生麻¶
中不扶自直此言雖小可以喻大必得其人千里同好¶
固於膠漆堅如金石窮途不阻其分毁譽不疑其實(譙/子)¶
(齊/交)¶
定交禮越俗性率朴意親好合即脱頭上手巾解腰間¶
<pb:KR3k0049_WYG_020-55b>¶
五尺刀以與之為交拜親跪妻初定交有禮俗皆當於¶
山間大樹下封土為壇祭以白犬一丹鷄一鷄子三名¶
曰木下鷄犬五其壇地人畏不敢犯也祝曰卿雖乘車¶
我戴笠後日相逢下車揖我雖歩行卿乘馬後日相逢¶
卿當下(風土/記)¶
結義傅幹與叔威威書曰吾與足下結義紈素恩比同¶
生¶
剖心張奥與張叔堅書曰吾與叔堅剖心相知豈以流¶
<pb:KR3k0049_WYG_020-56a>¶
言相猜耶¶
暱交昔毎聞長老追計平生同時親故亡多存寡暱交¶
宻交亦不半在或所曽共逰一塗同宴一室十年之内¶
索然已盡以是思哀哀可知矣(歎逝/賦)幽情發而成緒滯¶
思叩而興端信松茂而栢悦嗟芝焚而蕙歎(上/)¶
三交五釁利交同源派流則異較言其畧有五術焉一¶
曰勢交二曰賄交三曰談交四曰窮交五曰量交因此¶
五交是生三釁敗徳殄義禽獸相若一釁也難固易攜¶
<pb:KR3k0049_WYG_020-56b>¶
讎訟所聚二釁也名陷饕餮貞介所羞三釁也古人知¶
三釁之為梗懼五交之速尤故王丹威子以檟楚朱穆¶
昌言而示絶有㫖哉有㫖哉(絶交/論)¶
反眼士窮乃見節義今夫平居里巷相慕悦酒食游戯¶
相徴逐詡詡強笑語以相取下握手出肺肝相示指天¶
日涕泣誓生死不相背負真若可信一旦臨小利害僅¶
如毛髪比反眼若不相識落陷穽不一引手救反擠之¶
又下石焉者皆是也此宜禽獸夷狄所不忍為而其人¶
<pb:KR3k0049_WYG_020-57a>¶
自視以為得計(昌黎柳子/厚墓誌)¶
貧交翻手作雲覆手雨紛紛輕薄何須數君不見管鮑¶
貧時交此道今人棄如土(杜/詩)當面輸心背面笑¶
　　賓客¶
肅客士凡與客入者毎門讓於客客至於寢門則主人¶
請入為席然後迎客客固辭主人肅(進/)客而入主人入¶
門而右客入門而左主人就東階客就西階(禮記/曲禮)¶
東道晉人秦人圍鄭鄭伯使燭之武見秦伯辭曰臣之¶
<pb:KR3k0049_WYG_020-57b>¶
壯也猶不如人今老矣無能為也已因見秦伯曰若舍¶
鄭以為東道主行李之往來共其乏困君亦無所害(左/禧)¶
重席季武子無適子公張長而愛悼子欲立之訪於臧¶
紇曰飲我酒吾為子立之季氏飲大夫酒臧紇為客既¶
獻臧孫命北面重席新樽繫之召悼子降逆之(左襄二/十二)¶
収器昔叔向適鄭鬷蔑惡欲觀叔向從使之收器者而¶
往立於堂下一言而善叔向將飲酒聞之曰必鬷明也¶
下執其手以上曰子少不颺子若無言吾幾失子矣言¶
<pb:KR3k0049_WYG_020-58a>¶
之不可以已也如是遂如故知(昭二/十八)李嶠上高長丈書¶
云曽越嚴序趍下風希口吻之芳音候眉宇之陽氣而¶
堂上百里鬷明無撤器之因明下三千毛遂乏處囊之¶
地(文/粹)¶
三過賓有見人於宓子者賓出宓子曰子之賓獨有三¶
過望我而笑是&KR0008;也談語而不稱師是返也交淺而言¶
深是亂也賓曰望君而笑是公也談語而不稱師是通¶
也交淺而言深是忠也故賓之容一體也或以為君子¶
<pb:KR3k0049_WYG_020-58b>¶
或以為小人所自視之異也故趨舍合即言忠而益親¶
身疏即謀當而見疑(淮/南)¶
謀畫尸子晉人也名佼秦相衞鞅客也鞅謀事畫計未¶
嘗不與佼規也商君被刑恐併誅乃亡逃入蜀作書二¶
十篇十九篇陳道徳仁義之記一篇言九州險阻水泉¶
所起也¶
善遇孟嘗君田文在薛招致諸侯賓客以故傾天下之¶
士食客數千人無貴賤一與文等曽待客夜食有一人¶
<pb:KR3k0049_WYG_020-59a>¶
蔽火光客怒以飯不等輟食辭去孟嘗君起自持其飯¶
比之客慙自剄士以此多歸孟嘗君孟嘗君客無所擇¶
皆善遇之人各自以為孟嘗君親己也(史/記)¶
三客孟嘗君食客三千人厨有三列上客食肉中客食¶
魚下客食菜齊市中有乞食人馮煖經冬無袴面有饑¶
色願得上厨(列士/傳)¶
唾面孟嘗君毁廢諸客皆去後召而復之客之復至此¶
欲唾面而大辱馮驩曰生者必有死物之必至也富貴¶
<pb:KR3k0049_WYG_020-59b>¶
多士貧賤寡友事之固然也君獨不見夫朝趨市者乎¶
明旦側肩争門而入日暮之後過市朝者掉臂而不顧¶
非好朝而惡暮所期物忘其中今君失位賓客皆去不¶
足以怨士而徒絶賓客之路願君遇客如故孟嘗君再¶
拜曰敬聞命矣(史/記)互見市¶
禮交魏公子無忌封信陵君為人仁而下士士無賢不¶
肖皆謙而禮交之不敢以其富貴驕士士以此方數千¶
里往争歸之致食客三千人當是時諸侯以公子賢多¶
<pb:KR3k0049_WYG_020-60a>¶
客不敢加兵謀魏十餘年(上/)¶
珠履趙平原君勝使人於春申君黄歇春申君舍之於¶
上舍趙使欲夸楚為瑇瑁簪刀劒室以珠玉飾之請命¶
春申君客春申君客三千餘人其上客皆躡珠履以見¶
趙使趙使大慙¶
著藉汗明見春申君候間三月而後得見談卒春申君¶
大悦之汗明欲復談春申君曰僕已知先生息矣汗明¶
慨然曰臣請為説之君之賢實不如堯臣之能不及舜¶
<pb:KR3k0049_WYG_020-60b>¶
夫以賢舜事聖堯三年而後乃相知也今君一旦而知¶
臣是君聖於堯而臣賢於舜也春申君曰善乃召門吏¶
為先生著客籍五日一見(戰國/策)¶
揖客大將軍衞青既益尊姊為皇后然汲黯與亢禮或¶
説黯曰自天子欲令羣臣下大將軍大將軍尊貴誠重¶
不可以不拜黯曰夫以大將軍有揖客反不重耶大將¶
軍聞愈賢黯(漢/書)¶
賓客益落鄭當時始與汲黯列為九卿内行脩兩人中¶
<pb:KR3k0049_WYG_020-61a>¶
廢賓客益落當時死家亡餘財先是下邽翟公為廷尉¶
賓客亦填門及廢門下可設雀羅後復為廷尉客欲往¶
翟公大署其門曰一死一生乃知交情一貧一富乃知¶
交態一貴一賤交情乃見(本/傳)一浮一沒交情乃出(説/苑)勢¶
有常趣理有固然富貴則人争附之此勢之常趨也貧¶
賤則争去之此理之固然也夫與富貴交者上有稱譽¶
之用下有貨財之益與貧賤交者大有賑貸之費小有¶
假借之損是故富貴雖新其勢日親貧賤雖舊其勢日¶
<pb:KR3k0049_WYG_020-61b>¶
除此處子所以不能與官人競也昔魏其之客流於武¶
安長平之吏移於冠軍亷頗翟公載盈載虚夫以四君¶
之賢藉舊貴之夙恩客猶若此則又况乎生貧賤者哉¶
(潜夫/論)¶
上客樓䕶字君卿為人短小精辯聽之者皆竦然與谷¶
永俱為五侯上客長安號曰谷子雲筆札樓君卿唇舌¶
言其見信用也(漢/書)¶
致膳五侯不相能賓客不得來往樓護豐辯傳食五侯¶
<pb:KR3k0049_WYG_020-62a>¶
間各得其懽心競致竒膳護乃合以為鯖世稱五侯鯖¶
以為奇味焉(西京/雜記)¶
居樽丕成都侯王商子邑為大司空貴重商故人皆敬¶
事邑唯樓護自安如舊節邑亦父事之不敢有闕時請¶
召賓客邑居樽下稱賤子上壽坐者百數皆離席伏唯¶
護獨東嚮正坐字謂邑曰公子貴如何(漢/書)¶
投轄陳樽居長安中列侯近臣貴戚皆貴重之牧守當¶
之官及郡國豪傑至京師者莫不相因到遵門遵嗜酒¶
<pb:KR3k0049_WYG_020-62b>¶
毎大飲賓客滿堂輒闗門取客車轄投井中雖有急終¶
不得去嘗有部刺史奏中過遵值其方飲刺史大窮候¶
遵霑醉時突入見遵母叩頭自白書對尚書有期㑹狀¶
母迺令從後閣出去(上/)¶
浮湛陳遵與張竦俱免官以列侯歸長安竦居貧無賓¶
客時時好事者從之質疑問事論道經書而已而遵晝¶
夜呼號車騎滿門酒肉相屬遵常謂竦曰足下諷誦經¶
書苦身自約不敢蹉跌而我放意自恣浮湛俗間官爵¶
<pb:KR3k0049_WYG_020-63a>¶
功名不减於子而差獨樂顧不優耶竦曰人各有性長¶
短自裁子欲為我亦不能吾而效子亦敗矣雖然學我¶
者易持效子者難將吾常道也(上/)¶
北道主光武至薊彭寵上謁心懷不平光武以問朱浮¶
浮對曰前吳漢北發兵時大王遺寵以所服劍又倚以¶
為北道主人寵謂至當迎閣握手交歡並坐今既不然¶
所以失望(後/漢)¶
賓饗崔瑗好士愛賓客盛修殽膳殫極滋味不問餘産¶
<pb:KR3k0049_WYG_020-63b>¶
或言其大奢瑗聞之怒敇妻子曰吾並日而食以供賓¶
客而反以獲譏士大夫不足養如此後勿過菜具無為¶
諸子所蚩也終不能改奉禄盡於賓饗也(東觀/漢記)¶
折節袁紹有姿貌威容愛士養名既累世台司賓客所¶
歸加傾心折節莫不争赴其庭士無貴賤與之抗禮輜¶
軿紫轂填接街陌(後/漢)紹不妄通賓客非海内知名不得¶
相見又好游俠與張孟卓何伯求吳子卿許子逺皆為¶
奔走之友(英雄/記)¶
<pb:KR3k0049_WYG_020-64a>¶
倒屣蔡邕見王粲而竒之時邕才學顯著貴重朝廷常¶
車騎填巷賓客盈坐聞邕在門倒屣迎之(後/漢)¶
坐上客孔融性寛容少忌好士喜誘益後進及退職賓¶
客日盈其門常歎曰坐上客常滿尊中酒不空吾無憂¶
矣與蔡邕素善邕卒後有虎賁士貌類於邕融毎酒酣¶
引與同坐曰雖無老成人且有典型(上/)¶
不知是客諸葛孔明毎至徳公家獨拜牀下徳公初不¶
令止司馬徳操嘗詣徳公值其渡沔上先人墓徳操徑¶
<pb:KR3k0049_WYG_020-64b>¶
入其室呼徳公妻子使速作黍徐元直向云當來就我¶
與徳公談其妻子皆羅拜於堂下奔走共設須臾徳公¶
還直入相就不知何者是客也(襄陽/記)¶
無主客意陳登字元龍在廣陵有威名許汜與劉備並¶
在劉表坐表與備共論天下人氾曰陳元龍湖海之士¶
毫氣不除備曰君言豪寧有事耶昔過下邳見元龍元¶
龍無主客之意久不與相語自上大&KR0451;卧使客卧床下¶
備曰君有國士之名所望有救世之意而君求田問舍¶
<pb:KR3k0049_WYG_020-65a>¶
言無可采是元龍所諱也何縁當與君語如小人欲卧¶
百尺樓上君於平地卧但上下牀之間耶表大笑(魏/志)¶
談客簡雍字憲和少與先主有舊隨從周旋先主至荆¶
州雍與糜竺孫乾同為從事中郎嘗為談客往來使命¶
雍性簡傲跌宕在先主坐席猶箕踞傾倚威儀不肅自¶
縱&KR0244;諸葛亮已下則獨擅一榻項枕卧語無所為屈(蜀/志)¶
接賓疲惓張裔字君嗣諸葛亮出駐漢中裔領留府長¶
史其明年北詣亮諮事送者數百車乘盈路裔還書與¶
<pb:KR3k0049_WYG_020-65b>¶
所親曰近者涉道晝夜接賓不得寧息人自敬承相長¶
史男子張君嗣附之疲倦欲死(上/)¶
無雜客通賢橋東有吳丞相顧雍宅自雍至孟名著四¶
代常居此宅門無雜客投刺攝齊者不過一時英俊(蘇/州)¶
(志/)¶
上賓孫策在吳張昭張紘秦松為上賓共論四海未㤗¶
湏當用武治而平之績年少末坐遙大聲言曰昔管夷¶
吾相齊桓公九合諸侯一匡天下不用兵車孔子曰逺¶
<pb:KR3k0049_WYG_020-66a>¶
人不服則修文徳以來之今論者不務道徳懷取之術¶
而唯尚武績雖童蒙竊所未安也昭等異焉(吳/志)¶
高㑹諸葛融瑾子也毎延賓髙㑹輒歴問賓客各言其¶
能乃合榻促席量敵選對或有博奕或有樗蒱投壺弓¶
彈部别類分於是甘果經進清酒徐行融周流觀覽終¶
日不倦(上/)¶
忩中窺客漢中楊子拒妻字大英仲珍有髙名嘗請客¶
母盛為供具從窻中窺客罷讓之曰吾視汝所交皆不¶
<pb:KR3k0049_WYG_020-66b>¶
及已此自損之道後嵗餘復請賓客皆耆徳秀士母觀¶
之喜曰吾無憂矣(列女/傳)¶
不得一桮王戎弱冠詣阮籍時劉公榮在座阮謂王曰¶
偶有二斗美酒當與君共飲彼公榮者無預焉二人交¶
觴酬酢公榮遂不得一桮而言語談戯三人無異或有¶
問之者阮答曰勝公榮者不得不與飲酒不如公榮者¶
不可不與飲酒唯公榮可不與飲酒(世/説)¶
敗人意稽阮山劉在竹林酣飲王戎後往步兵曰俗物¶
<pb:KR3k0049_WYG_020-67a>¶
已復來敗人意王笑曰卿輩意亦復可敗耶(上/)¶
連榻坐杜預拜鎮南將軍朝士悉至皆在連榻坐時亦¶
有裴叔則羊穉舒後至曰杜元凱乃復連榻坐客不坐¶
便去杜請裴追之羊去數里住馬既而俱還杜許(上/)¶
佳設過江初拜官輿飾供饌羊曼拜丹陽尹客來蚤者¶
並得佳設日晏漸罄不復及精隨客早晚不問貴賤羊¶
固拜臨海竟日皆美供雖晩至亦獲盛饌時論以固之¶
豐華不如曼之真率(上/)¶
<pb:KR3k0049_WYG_020-67b>¶
精食翻陽孝亷范逵寓宿于陶侃時母湛氏乃徹所卧¶
新薦自剉給其馬又宻截髪及雙髲賣與鄰人供肴饌¶
逵聞之歎息曰非此母不生此子侃竟以功名顯(晉列/女傳)¶
風恬月朗許掾嘗詣簡文爾夜風恬月朗乃共作曲室¶
中語襟情之詠偏是許之所長辭寄清婉有逾平日簡¶
文雖契素此遇尤相咨嗟不覺造意共又手語逹于將¶
旦既而曰𤣥度才情故未易多有許(世/説)詢字𤣥度能言¶
理曽出都迎姉簡文皇帝劉真長説其情㫖及襟懷之¶
<pb:KR3k0049_WYG_020-68a>¶
詠毎造上賞對夜以繫日(續晉/陽秋)¶
亹亹謝太傅未冠始出西詣王長史濛清言良久荀子¶
脩問曰向客何如尊長史曰向客亹亹為來逼人(世/説)¶
欵雜孫長樂(綽/)兄弟就謝公宿言至欵雜劉夫人(掞/妹)在¶
壁後聴之具聞其語謝公明日還問昨客何以劉對曰¶
亡兄門未有如此賓客謝深有愧色(上/)¶
無君輩客王劉每不重蔡公二人嘗詣蔡語良久乃問¶
蔡曰公自言何如夷甫答曰身不如夷甫王劉相目而¶
<pb:KR3k0049_WYG_020-68b>¶
笑曰公何處不如答曰夷甫無君輩客¶
開筵車𦙍字武子風姿美劭機悟敏率桓温在荆州取¶
為從事𦙍既博學多聞又善于激賞當時毎有盛坐必¶
同之皆云無車公不樂太傅謝公游集之日開筵以待¶
之¶
賣狗供客謝僕射陶太常詣吳領軍坐久吳留作食曰¶
已身作婢賣狗供客此得一䪺食殆無復氣可與語(俗/説)¶
率素陸納為吳興太守將至郡先至姑孰辭桓温因問¶
<pb:KR3k0049_WYG_020-69a>¶
温曰公致醉可飲幾酒食肉多少温曰年大來飲三升¶
便醉白肉不過十臠卿復云何納曰素不能飲止可二¶
升肉亦不足言後伺温閑謂之曰外有微禮方守逺郡¶
欲與公一醉以展下情温欣然納之時王坦之刁彛在¶
坐及愛禮唯酒一斗鹿肉一柈坐客愕然納徐曰明公¶
近云飲酒三升納止可二升今有一斗以備杓餘瀝温¶
及賓客並歎其率素更勑中厨設精饌酣飲極懽而罷¶
迴詣王雅字茂逹性好接下敬慎奉公孝武帝深加禮¶
<pb:KR3k0049_WYG_020-69b>¶
遇毎置酒宴集雅未至不先舉觴其見重如此時王珣¶
兒婚賓客車騎甚衆會聞雅拜少傅迴詣雅者過半時¶
風俗頺弊無復亷恥雅既貴倖威權甚震門下車騎常¶
數百而善應接傾心禮之(晉/傳)¶
不獨餐劉穆之性奢豪食必方丈旦輒為十人饌穆之¶
既好賓客未嘗獨餐毎至食時客止十人以還者帳下¶
依常下食以此為常(宋/書)¶
改服羊欣嘗詣領軍謝混混拂席改服然後見之時混¶
<pb:KR3k0049_WYG_020-70a>¶
族子靈運在坐退告族兄瞻曰望蔡見羊欣遂易衣改¶
席欣由此知名(上/)¶
慣噉麤食宗慤孝建中累遷豫州刺史監五州諸軍事¶
先是鄉人庾業家甚富豪方丈之膳以待賓客而慤至¶
設以菜葅粟餅謂客曰宗軍人慣噉麤食慤致飽而去¶
至是業為慤長史帶梁郡懿待之甚厚不以前事為嫌¶
逼母崔道固為宋諸王叅軍被遣青州募人長史以下¶
王詣道固諸兄等逼其所生自致酒炙於客前道固驚¶
<pb:KR3k0049_WYG_020-70b>¶
起謂人曰家無人力老親自執劬勞詣客皆知其兄所¶
作成拜其母母謂道固曰我賤不足以報貴汝宜答拜¶
諸彥皆歎美道固母子而賤其諸兄(南/史)¶
傾朝送别何尚之字彦徳遷吏部郎告休定省傾朝送¶
别於治渚及至郡父叔度謂曰聞汝來此傾朝相送可¶
有幾客答曰殆數百人叔度笑曰此是送吏部郎耳非¶
闗何彦徳也昔殷浩亦嘗作豫章定省送别者甚衆及¶
廢徙東陽舩泊征虜亭積日乃至親舊無復相窺者(上/)¶
<pb:KR3k0049_WYG_020-71a>¶
客至自煖謝超宗為義興太守坐公事免詣東府門自¶
通其日風寒慘厲太祖謂四座曰此客至使人不衣自¶
煖矣(南齊/書)¶
羙歎㑹稽孔廣字淹源美容止善吐論王儉張緒咸美¶
之儉常云廣來使人廢簿領匠不須來來則莫聽去緒¶
數巾車詣之毎歎云孔廣使吾成輕薄祭酒(南/史)¶
客去拂坐王思逺立身簡潔諸客有詣己者覘知衣服¶
垢穢方便不前形儀新楚乃與促膝雖然及去之後猶¶
<pb:KR3k0049_WYG_020-71b>¶
令二人交帚拂其坐處上¶
不舉主饌孔休源字慶緒初到都寓於宗人少府孔登¶
宅曽以祠事入廟侍中范雲一與相遇深加褒賞曰不¶
期忽覯清顔䪺祛鄙吝觀天被霧驗之今日後雲命駕¶
到少府登堂拂筵整帶謂當詣已備水陸之品雲駐筋¶
命待休源及至命取其常膳止有赤倉米飯䒱鮑魚雲¶
食休源食不舉主人之饌髙談盡日同載還家登深以¶
為愧尚書令沈約當朝貴顯軒蓋盈門休源或時後來¶
<pb:KR3k0049_WYG_020-72a>¶
必虚襟引接處之坐石商畧文義¶
求内傳盃僕射徐勉勢傾天下在袁昻處宴賓主甚歡¶
勉求昻出内人傳杯昻良久不出勉苦求之昻不獲已¶
命出五六人始至齋閣昻謂勉曰我無少年老嫗並是¶
兒母非王妃母便是主大家今令問訙卿勉聞大驚求¶
止方昻為貴¶
造謁何思澄字元静少勤學工文重結交入華林撰遍¶
畧分書與諸賓朋校定而終日造謁毎宿背作名刺一¶
<pb:KR3k0049_WYG_020-72b>¶
東曉便命駕朝賢無不悉與狎狎處即命食有人方之¶
覆䕶欣然當之投晩還家所齎名刺必盡¶
舊賓如昔何敬容字國禮為尚書令侍中參掌佐史以¶
妾弟事免職後起加侍中敬容舊時賓客門生諠譁如¶
昔冀其復用會稽謝郁致書戒之曰君侯已得瞻望多¶
士出入禁門醉尉將不敢呵灰然不無其漸甚休甚休¶
昔竇嬰楊惲亦得罪明時不能謝絶賓客獨交黨援卒¶
無後福終益前禍人人所以頗猶有踵君侯之門者未¶
<pb:KR3k0049_WYG_020-73a>¶
必皆感惠懷仁有灌夫任安之義乃戒翟公之大署冀¶
君侯之復用也君侯豈能鑒焉(梁/書)¶
殘客張纉字伯緒與參掌何敬容意趣不恊敬容居權¶
軸賓客輻湊有過詣纉者輒距不前曰吾不能對何敬¶
容殘客(上/)¶
慶陪宴吳興吳規頗有才學邵陵王綸引為賓客深相¶
禮遇及綸作牧郢蕃規隨從江夏遇纉出之湘鎮路經¶
郢服綸餞之南浦纉見規在坐意不能平忽舉盃曰吳¶
<pb:KR3k0049_WYG_020-73b>¶
規此酒慶汝得陪今宴規尋起還其子翁孺見父不悦¶
問而知之翁孺因氣結爾夜便卒規恨纉慟兒憤哭兼¶
至信次之間又致殞規妻深痛夫子翌日又亡時人謂¶
張纉一盃酒殺吳氏三人其輕傲皆此類也¶
好遊鮑正為湘東王五佐好交游無日不適人人為之¶
語曰無處不逢烏噪無處不逢鮑佐(南/史)¶
别榻蕭韶為郢州刺史韶昔為㓜童庾信愛之有㫁袖¶
之歡衣食所資皆信所給遇客韶亦為信傳酒後為郢¶
<pb:KR3k0049_WYG_020-74a>¶
州信西上江陵途經江夏韶接信甚薄坐青油幕下引¶
信入宴坐信别榻有自矜色信稍不堪因酒酣乃徑上¶
韶床踐蹋肴饌直視韶面謂曰官今日形容大異近日¶
時賓客滿坐韶甚慙恥¶
好觀人酣長孫澄字士亮操履清約家無餘財雅對賓¶
客接引忘疲雖不飲酒而好觀人酣興常恐座客請歸¶
毎勒中厨别進異饌留之止(周/書)¶
泛江孫瑒字徳璉性通泰有財物散之親友其自居處¶
<pb:KR3k0049_WYG_020-74b>¶
頗失於奢豪庭院穿築極林泉之致賓客填門軒蓋不¶
絶及出鎮郢州乃合十餘船為大舫於中立亭池植荷¶
芰毎良辰美景賓寮並集泛長江而置酒亦一時之勝¶
賞焉(南/史)¶
未得客王毛仲有寵於𤣥宗百官附之一日毛仲嫁女¶
上問何所須毛仲䪺首謝曰臣萬事已備但未得客上¶
曰張説源乾曜輩豈不可召耶對曰此則得之上曰知¶
汝所不能致者一人耳必宋璟也對曰誠如聖㫖上笑¶
<pb:KR3k0049_WYG_020-75a>¶
曰朕明日為汝召客明日上謂宰相朕奴毛仲有婚事¶
卿等宜與逹官悉詣其第既而日中客未敢舉箸待璟¶
久之方至先執酒西嚮拜謝飲不盡巵遽稱腹痛而歸¶
豪友長安富民王元寶楊崇義郭萬金等國中巨豪也¶
各以延納四方多士競於供送朝之名寮往往出於門¶
下毎科場文士集於數家時人目之為豪友(天寶/遺事)¶
賦詩李適之在相位毎退朝則邀賓客諧謔賦詩曽不¶
避李林甫之害嘗為詩曰朱門長不閉親友恣相過年¶
<pb:KR3k0049_WYG_020-75b>¶
今將半百不樂待如何及罷相又為詩曰避權仍罷相¶
樂聖且啣盃借問門前客今朝幾箇來及死非其罪時¶
人寃之¶
疾饌徳宗非時石拜吳湊為京兆尹便令赴上湊疾驅¶
諸客至府已列筵矣或問曰何速吏曰兩時日有禮疾¶
舉鐺釜而取之故三五百人饌常可立辨(國史/補)¶
強致李藩字叔翰除秘書郎王紹持權邀藩一相見即¶
用終不就王仲舒韋成季呂洞輩為郎官朋黨輝赫日¶
<pb:KR3k0049_WYG_020-76a>¶
㑹聚歌酒慕藩名強致同會藩不得已一至仲舒輩好¶
為訛語俳戯後召藩堅不去曰吾與仲舒輩終日不曉¶
所與言何也後果敗(舊/唐)¶
罰爵李逢吉當國畏裴度復相使京兆尹劉栖楚等十¶
餘人悉力排却之雖度門下賓客皆有去就意它日度¶
置酒延客栖楚曲意自解附耳語崔咸嫉其矯舉酒讓¶
度曰丞相乃許所由官囁嚅耳語願上罰爵度笑受而¶
飲栖楚不自安趨出坐上莫不壯之(新/唐)¶
<pb:KR3k0049_WYG_020-76b>¶
竒客崔𢎞禮過宣武從劉𤣥佐獵酒酣顧曰崔生獨不¶
知此樂耶𢎞禮笑曰我固喜武請為公歡𤣥佐臂鷹與¶
𢎞禮馳逐急緩在手一軍驚曰安得此竒客𤣥佐大悦¶
欲留之固辭¶
夜半客郭薫者與丞相于都尉向為硯席之交及琮居¶
重地復綰財賦薫不能避譏嫌而樂為夜半客咸通中¶
薫及沈雲翔輩凡十人皆交通中貴號芳林十哲芳林¶
門名由此入内故也(摭/言)王莾為宰衡時甄豐旦夕入謀¶
<pb:KR3k0049_WYG_020-77a>¶
議時人語曰夜半客甄長伯(後/漢)¶
　　妓¶
小小錢塘蘇小小歌云我乘油璧車郎乘青驄馬何處¶
結同心西陵松栢下(古樂/府)蘇小小錢塘名倡也蓋南齊¶
時人西陵在錢塘江之西歌云西陵松栢下是也(樂府/廣題)¶
嘉興縣前有晉妓錢塘蘇小小墓(吳地/記)¶
真娘真娘吳之妓人歌舞有名者死葬武邱寺前吳中¶
少年從其志也墓多花草藪其上(李公垂/詩序)時人比于蘇¶
<pb:KR3k0049_WYG_020-77b>¶
小小行客感其華麗競為詩題於墓樹吳門舉子譚詠¶
題云虎邱山下塚纍纍松柏蕭條盡可悲何事世人偏¶
重色真娘墓上獨題詩(雲溪/友儀)真娘墓頭春草碧心奴頭¶
至秋霜白就中惟有楊瓊在堪上東山伴謝公(長慶/集)¶
永新開元中廬陵永新縣尹氏女意曰南將軍濯之後¶
也美姿容性敏惠不因保母而妙善歌唱重陽與羣女¶
戯登南山文峯為同輩歌一曲聲逗數十里故俗耆舊¶
云尹氏之歌閎于長安時刺史行部至邑召見之行進¶
<pb:KR3k0049_WYG_020-78a>¶
入宫封為唱歌供奉喉音妙絶為天下第一于是海内¶
樂人及至王公貴戚共以邑名呼為尹永新後元㑹大¶
燕含光殿盡放長安百姓及戎狄之長入觀大内時燕¶
方酣一日戯囂劇聖情頗撓髙力士因推永新出歌纔¶
一聲羣歎皆黙于是皇襟洞豁至夕而終今存始歌處¶
號為玉女峯為立廟祀之(江南/野史)洎漁陽之亂永新為一¶
士人所得後士人卒與其母之京師意沒于風塵及卒¶
謂其母曰阿母錢樹子倒矣(樂府雜録云/是許和子)¶
<pb:KR3k0049_WYG_020-78b>¶
永新柳青娘國樂婦人有永新婦御史娘柳青娘皆一¶
時之妙也有與御史娘詩曰天下能歌御史娘花前月¶
底奉君王九重深處無人見獨把新聲傳順郎(林花/叢集)宫¶
妓永新善歌帝曰此人一曲直千金矣(開元/遺事)¶
嬌陳如睦州刺史柳齊物少而俊邁家富于財因調集¶
至京師有名娼嬌陳如者姿藝俱美為士子所奔走睦¶
州君詣之悦焉嬌陳如云第下錦帳二十里即奉事終¶
身本易其言戯之耳翌日遂如數載錦帳以行嬌陳如¶
<pb:KR3k0049_WYG_020-79a>¶
驚且賞其奇特竟納入柳氏之家執僕媵之禮為中表¶
所推𤣥宗在人間常聞嬌陳之名訪知乃召入宫涕泣¶
稱痼疾且老上知其不可強也命之歸(因話録紀聞譚/乾饌子作陳嬌)¶
(如/)¶
薛瓊瓊薛瓊瓊開元宫中第一手清明日上令宫妓踏¶
青狂生崔懷寶竊窺瓊瓊夜之内樂供奉楊羔潜待之¶
羔令崔作小詞方得見薛崔作詞云平生無所願願作¶
樂中筝得近玉人纎手子呀羅裙上放嬌聲便死也為¶
<pb:KR3k0049_WYG_020-79b>¶
榮羔飲懷寶以薫肌酒曰此常春草所造亦云千嵗草¶
可令白髪變黒致長生之道崔後為河南司録瓊瓊理¶
筝為吏所詰収赴闕明皇因以贈之(麗情/集)¶
楚蓮香都下名姫楚蓮香國色無雙時貴門子弟争相¶
詣之蓮香毎出處之間則蜂蝶相隨慕其香也(天寳/遺事)¶
劉國容長安名妓劉國容有姿色能吟詩與進士郭昭¶
述相愛他人莫敢窺也後昭述釋褐授天長簿遂與國¶
容相别詰旦赴任行至咸陽國容使一女僕馳矮駒賫¶
<pb:KR3k0049_WYG_020-80a>¶
短書云歡寢方濃恨鷄聲之㫁愛恩情未洽歎馬足以¶
無情使我勞心因君飡食再期後㑹以結齊眉長安子¶
弟多諷誦焉(上/)¶
一枝花天寶中常州刺史滎陽公子應舉狎長安倡女¶
李娃娃後封汧國夫人夫人舊名一枝花元禎酧白樂¶
天代書一百韻云翰墨題名畫光隂聽話移注云樂天¶
毎與予從遊常題名於屋壁顧復本説一枝花自寅至¶
巳(異聞/集)¶
<pb:KR3k0049_WYG_020-80b>¶
薛校書薛濤本長安良家女父鄖因官寓蜀而卒母孀¶
養濤及笄以詩聞外又能掃眉塗粉與士族不侔客有¶
竊與之宴語時韋中令&KR0399;鎮蜀召令侍酒賦詩僚佐多¶
士為之改觀朞嵗中令議以校書郎奏請之䕶軍曰不¶
可遂止濤出入幕府自&KR0399;至李徳裕凡歴事十一鎮皆¶
以詩受知其間與濤唱和者元稹白居易牛僧孺令狐¶
楚裴度嚴綬張籍杜牧劉禹錫吳武陵張祐餘皆名士¶
記載凡二十人競有酧和濤僑止百花潭躬撰深紅小¶
<pb:KR3k0049_WYG_020-81a>¶
彩牋裁書供吟獻酧賢傑時謂之薛濤牋晩嵗居碧鷄¶
坊剏吟詩樓偃息于上後段文昌再鎮成都太和嵗濤¶
卒年七十三文昌為撰墓誌(蜀牋/譜)元稹初受監察御史¶
出使西蜀知有薛濤難得見焉嚴司空潜知其意毎遣¶
薛往泊稹登翰林薛濤歸浣花所其浣花之人造十色¶
彩牋於是濤别模新様作小幅松花紙多用題詩因寄¶
獻元公百餘幅元於松花紙上寄贈一篇曰錦江滑膩¶
岷峨秀幻出文君與薛濤言語巧偷鸚鵡舌文章分得¶
<pb:KR3k0049_WYG_020-81b>¶
鳯凰毛紛紛辭客多停筆箇箇公侯欲夢刀别後相思¶
隔烟水菖蒲花發五雲髙薛嘗好種菖蒲故有是句(牧/䜿)¶
(閑/談)蜀人皆呼營妓為女校書故胡曾有詩贈薛濤云萬¶
里橋邉薛校書枇杷花下閉門居掃眉才子知多少管¶
領春風總不如濤再為連帥所喜因事獲罪怒而逺之¶
作十離詩以獻一曰犬離主筆離手馬離廐鸚鵡離籠¶
鴛離巢珠離掌魚離池鷹離主竹離亭鏡離臺遂復喜¶
焉(録戒/)濤辯慧知詩有黎州刺史作千字文令帶魚禽¶
<pb:KR3k0049_WYG_020-82a>¶
鳥獸乃曰有虞陶唐濤曰佐時阿衡其人謂語中無魚¶
鳥詐罰薛曰衡字内有小魚字使君有虞陶唐都無一¶
魚坐客大笑(唐語/林)髙駢鎮成都令酒佐薛濤改一字人¶
曰須得一字象形又須遂韻公曰口有似沒粱斗濤曰¶
川有似三條椽公曰奈何一條曲濤曰相公為西川節¶
度使尚使一沒量斗至於窮酒佐有三條椽内一條曲¶
又何足怪(紀異/録)濤字洪度本長安良家子父鄭因官寓¶
蜀濤八九嵗知聲律其父一日坐亭中指井梧示之曰¶
<pb:KR3k0049_WYG_020-82b>¶
庭除一古桐聳幹入雲中令濤續之應聲曰枝迎南北¶
鳥葉送往來風父愀然久中父卒母孀居韋&KR0399;鎮蜀召¶
分侍酒賦詩目入樂籍濤暮年屏居浣花溪著女冠服¶
有詩五百首(郡閣/雅談)¶
　按駢乾符初始節度西川去太和中已四十餘年矣¶
　疑紀異記述之誤其為校書或以為韋皋或以為嚴¶
　司空晁氏以為武元衡一人而記者懸殊若此後人¶
　何以取𠂻耶十餘詩摭言又以為薛書　獻元稹事¶
<pb:KR3k0049_WYG_020-83a>¶
鏡湖春色元稹亷問浙東有劉採春自淮甸而來元贈¶
詩有更有惱人腸㫁處選詞能唱望夫歌之句又醉題¶
東武云因循未歸得不是戀鱸魚盧簡不戯曰丞相雖¶
不為鱸魚為好鏡湖春色耳謂採春也(唐詩/紀事)¶
阿軟白樂天及第時贈長安妓阿軟絶句云緑水紅蓮¶
一朶新千花萬草無顔色(元/集)貞元末妓阿軟産一女求¶
小名于樂天樂天曰此兒甚白晳可名之曰皎皎有文¶
士過之見呼皎皎為什其久始寤樂天之戯蓋其種姓¶
<pb:KR3k0049_WYG_020-83b>¶
不明取吉詩云皎皎河漢女也(善謂/集)¶
髙玲瓏長慶中白居易為杭州刺史官妓髙玲瓏謝好¶
好巧于應對善歌舞後元微之鎮㑹稽參其酧唱毎以¶
筒竹盛詩往來(唐語/林)¶
崔徽崔徽蒲妓也同郡裴敬中以興元幕為梁使蒲一¶
見為動情相從累月敬中言旋徽不得去怨抑不能自¶
支後數月敬中宻友東川幕白知退至蒲有邱夏善寫¶
真知退為徽致意于夏果得絶筆徽捧畫謂知退曰為¶
<pb:KR3k0049_WYG_020-84a>¶
妾謝敬中崔徽一旦不及卷中人徽且為郎死矣明日¶
發狂自是移疾不復畫時形容而卒(麗情/集)¶
好好杜牧之張好好詩云牧佐故吏部沈公在江西幕¶
好好年十三以善歌來樂籍中隨公移置宣城後為沈¶
著作所納見之於洛陽東城感舊傷懷題詩以贈之(本事/詩)¶
灼灼灼灼錦城官妓也善舞柘枝能歌水調相府筵中¶
與河東人坐接神通目授如舊相識自此不復面矣灼¶
灼以軟綃帕裹紅淚宻寄河東人(麗情/集)¶
<pb:KR3k0049_WYG_020-84b>¶
愛愛愛愛姓楊氏錢塘娼家女七夕泛舟西湖採荷香¶
為金陵少年張逹所調相擕潜遁旅于京師二年餘為¶
父捕去後或傳逹已死愛愛感念而卒其小婢曰錦兒¶
出其故繡纈履郁然如新上¶
東東竇鞏工為絶句嘗從軍有吊妓東東一篇芳菲羙¶
艶不禁風未到春中先墜紅惟有側輪車上鐸耳邊常¶
似呌東東(抒情/集)¶
端端崔崖張祐齊名毎題詩娼肆譽之側車馬盈門毁¶
<pb:KR3k0049_WYG_020-85a>¶
之則杯盤失錯嘲李端云黄昏不語不知行鼻似烟熜¶
耳似鐺愛把象牙梳掠鬢崑崙頂上月初生端遂往見¶
二子再請曰端端願祗候三郎六郎伏望哀之乃更贈¶
曰覔得驊騮被繡鞍善和坊裏取端端楊州近日渾成¶
鹺一朶能行白牡丹於是賓客競臻其户或曰李家娘¶
子纔出墨池便登雪嶺何其一日黒白不均(雲溪/友議)¶
轉轉燕帥劉仁恭使幕客馬彧聘于鎮州王鎔使書記¶
韓定辭接于公館時有妓轉轉者韓之所眷也毎當酒¶
<pb:KR3k0049_WYG_020-85b>¶
席彧頻目之韓曰昔晉文公公季隗于趙衰孫伯符輟¶
小喬于公瑾蓋以名色可奉名人但慮倡姫不勝賢者¶
顧盻願垂一詠俾得奉之彧即援筆文不停綴作轉轉¶
之賦其文甚羙咸服其敏妙遂傳于逺近(北夢/𤨏言)賦首云¶
玳筵既啓雅樂斯陳霧卷羅幃花攅錦茵有西園之上¶
客命南國之佳人貌逞嬋娟縱玉顔而傾國步移縹緲¶
蹴羅儀以生塵彧載以歸(劉崇逺耳目/記首同北夢)¶
書仙長安中有娼女曹文姫尤工翰墨為闗中第一時¶
<pb:KR3k0049_WYG_020-86a>¶
號為書仙有任生者投之詩曰玉皇前殿掌書仙一染¶
塵心下九天莫怪濃香薫骨膩雲衣曽惹御爐烟(麗情/集)¶
徐月英江淮間娼徐月英送人詩曰惆悵人間萬事違¶
兩人同去一人歸生憎平望橋邉水忍照鴛鴦相背飛¶
金陵徐諸公子寵一官妓死而焚之月英送葬謂徐曰¶
此娘子平生風流沒非帶熖號羙戱也(北夢/𤨏言)¶
紅兒羅兒詞藻富瞻與宗人隠鄴齊名咸通乾符中時¶
號三羅廣明庚子亂後去從鄜州李孝恭籍中有紅兒¶
<pb:KR3k0049_WYG_020-86b>¶
者善為音聲常為副戎屬意㑹副戎聘鄰道虬請紅兒¶
歌而贈之繒綵孝恭以副心所盻不令受之虬怒拂衣¶
而起詰且手刃紅兒既而思之乃作絶句百編號比紅¶
兒詩大行於時(摭/言)¶
瑞卿歐陽彬在湖南日馬氏不用因而落魄街市有歌¶
人瑞卿者慕其才延於家一日西蜀圖綱將發瑞卿遂¶
以家財資彬隨綱吏入蜀獻獨鯉朝天賦蜀主大悦擢¶
居清要其後官至尚書左丞相䕫州節度使(五代/史補)¶
<pb:KR3k0049_WYG_020-87a>¶
韓香韓香南徐娼也色藝冠一時與大將葉氏子交閉¶
門謝客將終身焉葉父怒投牒有司集官軍于射圃中¶
者妻之一老卒中香欣然同歸謂曰夫婦有禮爾買羊¶
沽酒召親故以成禮賓至酒三行香出所賫金帛高下¶
獻之入更衣久不出自刎矣嗚呼白刃可蹈也不為非¶
義屈歐陽公作襍傳録遍事五代之臣香雖不入襍傳¶
節亦可尚矣(隨隠/謾録)¶
小東小東長沙之妓人以能詩得幸于馬氏後國入為¶
<pb:KR3k0049_WYG_020-87b>¶
郡窮于京師里而人絶不知言及長沙宫中事必南望¶
泣涕而後言(續侍兒/小名録)¶
李艶娘蜀孟昶廣政三年上元觀燈露臺舞娼李艶娘¶
有姿色召入宫賜其家錢十萬(蜀史/檮杌)¶
降真五代楚馬希範少愛娼妓徐降真及嗣立號西堂¶
夫人(十國/紀事)¶
挈妓趙抃為青城宰挈散樂妓以歸為邑尉追還大痛¶
且怒又因與妻忿争由此惑志(孔氏/野史)清獻帥蜀日有妓¶
<pb:KR3k0049_WYG_020-88a>¶
戴杏花清獻喜之戱語之曰髻上杏花真有幸妓應聲¶
曰枝頭梅子豈無媒逼晩使直宿老兵呼之幾二鼓不¶
至復令人速之旋又令止之老兵忽自幙後出公怪問¶
之兵曰某度相公不過一箇時辰此念息矣雖承命實¶
未嘗往(蕙畆拾/英集)¶
李師師李師師京都名妓也見寵於宋徽宗而私與周¶
邦彥羙成昵甚一日正與宴洽而報上遽至周狼狽匿¶
床下上於坐中出新橘食之周遂潜為度曲以詠其事¶
<pb:KR3k0049_WYG_020-88b>¶
異日師師歌之上知而大怒出周外任師師往餞之及¶
歸離索未解淚光尚瑩瑩也上適至因問之李不敢隠¶
具以狀對後遂復周官云¶
　¶
　¶
　¶
　¶
　天中記卷二十¶
