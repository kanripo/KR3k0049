# -*- mode: mandoku-view; -*-
#+TITLE: 天中記
#+DATE: 2015-08-24 23:32:40.919334
#+PROPERTY: ID KR3k0049
#+PROPERTY: BASEEDITION WYG    
#+PROPERTY: JUAN 提要
<pb:KR3k0049_WYG_000-1a>¶
欽定四庫全書　　　　　子部十一¶
　天中記　　　　　　　　類書類¶
　　提要¶
　　　　(臣/)等謹案天中記六十卷明陳耀文撰耀文¶
　　　　學問該博所著有學圃萱蘇正楊集諸書皆¶
　　　　别著於録此編見明史藝文志者六十卷今¶
　　　　世傳刻本止五十卷不加標目葢當時初刋¶
　　　　未定之本此本共六十卷目次與明史相合¶
<pb:KR3k0049_WYG_000-1b>¶
　　　　則其完書也明人類書所列舊籍大都沒其¶
　　　　出處至於憑臆増損無可徴信此書援引繁¶
　　　　富而皆能一一著所由來於體裁較善惟所¶
　　　　著書名或在條首或在條末為例未免不純¶
　　　　又如愆陽伏隂語出春秋左氏傳而引漢書¶
　　　　五行志為據則事始不的又第一卷内篇目¶
　　　　已畢而復綴以張衡大象賦一篇則編次失¶
　　　　倫此類亦往往疎於檢㸃然其自九流毖緯¶
<pb:KR3k0049_WYG_000-2a>¶
　　　　以逮僻典遺聞廣事蒐羅實可為博聞多識¶
　　　　之助且每條下間附案語如玉篇廣韻之解¶
　　　　誕字為生水經注之以苗茨堂為茅茨堂世¶
　　　　説注以錢唐為錢塘唐逸史之紀孫思邈年¶
　　　　代舛錯新唐書之載安祿山死日乖互皆為¶
　　　　抉摘其失其向來類家之相沿訛謬者如合¶
　　　　璧事類以狄兼謩為魏謩錦繡萬花谷以浮¶
　　　　圖泓為一行事文類聚以劉溉為到溉萬卷¶
<pb:KR3k0049_WYG_000-2b>¶
　　　　菁華以晉建元元年為漢武帝孔氏六帖以¶
　　　　三陽宫為逭暑宫凡若此者於𨽻事之中兼¶
　　　　資考據其典核尤諸家所未及范守已著曲¶
　　　　洧新聞以是書鶴門無浮丘翁王子晉丁令¶
　　　　威徐亞卿四事浦門無青浦黄浦等水頗譏¶
　　　　其漏不知巻帙既富徴事偶疎原所不保至¶
　　　　於川名澤號更僕難窮又安可以一二小水¶
　　　　失於登載遽訾其採摭之不廣乎其稱天中¶
<pb:KR3k0049_WYG_000-3a>¶
　　　　記者以耀文所居近天中山故也乾隆四十¶
　　　　二年十月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　　　　總　校　官(臣/)陸　費　墀¶
