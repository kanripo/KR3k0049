# -*- mode: mandoku-view; -*-
#+TITLE: 天中記
#+DATE: 2015-08-24 23:32:40.979519
#+PROPERTY: ID KR3k0049
#+PROPERTY: BASEEDITION WYG    
#+PROPERTY: JUAN 週天大象賦
<pb:KR3k0049_WYG_002-1a>¶
　　週天大象賦　　　　　　　　　　張衡¶
垂萬象乎列星仰四覽乎中極一人為主四輔為翼鈎¶
陳分司内座齊飾華盖於是乎臨映大帝於是乎游息¶
尚書諮謀以納言柱史記私而奏職女史掌彤管之訓¶
御宫揚翠娥之色隂徳周給乎其隅大理詳讞乎其側¶
天柱司晦朔之序六甲候隂陽之域其文煥矣厥功茂¶
哉環藩衛以曲列儼閶闔之洞開北斗標建車之象移¶
節度而齊七政文昌制戴筐之位羅將相而枕三台闢¶
<pb:KR3k0049_WYG_002-1b>¶
天牀於玉闕乃宴休之攸御肅天理於璇璣執威權而¶
是預天槍天棓以相指内廚内階而分據雙三夾斗而¶
燮詣兩乙賓門而佐助爾乃天牢崇圉設禁暴之隄防¶
太尊明位擬聖公之寵龎太陽接相以班跡𤣥戈撥杓¶
而耀芒勢㣲㣲而有象輔熠熠而流光薦秋成於八榖¶
務春採於扶筐天廚厰兮供百宰𫝊舎開兮通四方偉¶
天官之繁縟立疏廟之隆崇何大角之皎皎夾攝提之¶
融融七宿畫野以分區五官立都而對雄既以歴於中¶
<pb:KR3k0049_WYG_002-2a>¶
宫乃回眸而顧東觀角亢於黄道包分野於營中開天¶
門之燦耀揖進賢之雍容是推紀於變節是正綱於大¶
同其次則梗河備預招摇候敵泛舟尤池飛觴帝席周¶
鼎毓神天田豐籍按三條於平道賓萬國於天門置平¶
星以決獄列騎官而衛閽陽門守於邉險折威防於將¶
奔頓頑司於五聽車騎㕘於八屯望南門之峻闗覿庫¶
樓之威府偃蹇列於四衡的歴分於五柱或蔵兵而蓄¶
鋭或重扃而禦侮煥蒼龍之中宿矚氐心以及房聽朝¶
<pb:KR3k0049_WYG_002-2b>¶
路寢布政明堂爰俾其地于宋之疆粤若大火赫然天¶
王鈎鈐儼於鳳闕積卒穆於龍驤天輻備於舉輦鍵閉¶
守於闗梁騎陣啓將軍之位從官主巫醫之職罰作贖¶
刑日為陽徳二咸防非而體正七公議賢而糾慝陣車¶
雷擊乎其南天乳露滋乎其北彼貫索之為狀實幽囹¶
之取則歴龍尾以及箕跨北燕而在兹配四妃而有序¶
均九子以延慈鼉曳尾而波泳魚張鱗而水嬉天江為¶
太隂之主傅説奉中闈之祠糠為簸揚之物杵為舂臼¶
<pb:KR3k0049_WYG_002-3a>¶
之用天鑰司其啓閉丈人存其播種狗以吠盜奸回靡¶
縱却睇女牀前瞻天紀耀棘庭之金印粲椒宫之玉齒¶
中有崇垣厥名天市車肆中衢以連屬市樓臨箕而鬱¶
起帝座類候而獨尊侯臣光熙而燮理宗星派疎而逺¶
集宦者刑餘而近侍列肆與屠肆分行宗正與宗人同¶
峙帛度立象以量用斗斛裁形而取擬若乃朓北宫於¶
𤣥武泊南斗而牽牛賦象通犧廟之類司域應江淮之¶
洲建星含曜於黄道天井寫映於清流河鼓進軍以嘈¶
<pb:KR3k0049_WYG_002-3b>¶
噆兩旗夾道以飛浮天淵委輸於南海狗國分權於北¶
幽雞揚音而顧侣鼈曜影而來遊天田臨於九坎羅堰¶
逼於天桴是司溝洫是制田疇遂聳睇於漢陽乃攸窺¶
於織女引寶毓囿摇機弄杼輦道清塵而俟駕漸臺飛¶
灰而候吕可以嬉遊可以臨處瞻須女之繒室奄開邦¶
於㑹稽離珠耀珍於蔵府匏𤓰薦果於宸閨卨瑜佩瓊¶
而衒敗𤓰委蔓以分畦其外鄭越開國燕趙鄰境韓魏¶
接連齊秦悠永周楚列曜晉代分坰天津横漢以摛光¶
<pb:KR3k0049_WYG_002-4a>¶
奚仲臨津而汎影既編梁以虹構亦裁輪而電警列虚¶
危於齊濟職悲哀與宗廟墳墓寫狀以孤出哭泣含聲¶
而相召敗臼察災而揚輝天壘守夷而軿照司命與司¶
祿連彩司危與司非疊耀伺禍福之多端總興亡之要¶
妙人掌詔以優游儼為人之質鈎主震而屈曲宛如鈎¶
之象車府息雷轂之聲造父曳風鑾之響杵軍給以標¶
正曰年豐而示仰土吏設備以司存斧鉞用誅之所掌¶
虚梁閴寂以幽閟盖屋喧轟而宴賞天錢納賮以山積¶
<pb:KR3k0049_WYG_002-4b>¶
天綱憩輿而野饗北落置候兵之門八魁建張禽之網¶
瞻廟府於室壁諒有衛之封畿布離宫之皎皎散雲雨¶
之霏霏霹靂交震雷電横飛壘壁寫陣而齊影羽林分¶
營而析暉土公司築而開務天廏飛御而起機螣蛇宛¶
而成質水蟲總而攸歸動則飛躍於雲外止則盤縈於¶
漢沂迤奎婁之分野辨鄒魯之川陸豢馴獸於囿苑隷¶
封豕於溝瀆左更處東而掌虞右更居西以司牧立囷¶
倉之儲聚樹溷屏之重複司空主土以捜祥鐵鑕縈蒭¶
<pb:KR3k0049_WYG_002-5a>¶
而薦畜軍南門列轅而逺出天將軍揚旗而示逐伊王¶
良之䇿馬則車騎之滿野蒙居河而路塞䇿裁鞭而電¶
寫閤道優游而據中附路備闕而居下自胃倉而昴畢¶
實趙地之郊衢建旄頭而肅引畢罕車而迅驅卷舌列¶
天説之表附耳屬天髙之隅天髙望氣天説備巫卷舌¶
安其寂黙附耳矜其諂䛕天船泛影乎清瀨貯積水而¶
窺害太陵分光乎耀虚包積尸而如帶礪石資乎鋸刃¶
月宿歸乎太隂天街畫於戎野天阿察於山林天節宣¶
<pb:KR3k0049_WYG_002-5b>¶
威於邦域天隂進謀於腹心天庾積粟以示稔天廩備¶
稷以祈歆天園曲列兮儲芳樹天苑圓開兮畜異禽蒭¶
藁遵納秸之軌殊國曉重譯之音九游排鋒以進退軍¶
井依營而淺深天闗嚴扃於畢野諸王列藩於漢潯何¶
五車之均明而三柱之照煥納五兵於蔵府圖七國之¶
邦貫天潢利涉以淪漣咸池浮中而渺漫闢岷峨之沃¶
壤睎觜參之曜形示斬刈以明罰收褒旅而獲寧參旗¶
懾于邉寇玉井通於水經座旗肅穆以昭禮司怪幽求¶
<pb:KR3k0049_WYG_002-6a>¶
而發㝠屏嫌於客厠咎於圊亦有天屎質黄効靈於是¶
仰東井之輿鬼覽西秦之伯邑質明祀而變生鉞淬水¶
而刑及四瀆斷江淮之候兩河占秦越之域水位瀉流¶
而迅奔天樽奠饌而翕集軍市通貨以財明五侯起議¶
而衡立積水醖燕酧之勞積薪備牲庖之給野雞俟兵¶
而據市天狗吠盜而映漣闕邱擬乎兩觀水府司乎百¶
川狼援戈而野戰弧屬矢而承天老人作主而秋煥大¶
人通臣而夜懸子扶尊而眇邈孫孕緒而連綿惟天社¶
<pb:KR3k0049_WYG_002-6b>¶
之赫若實勾龍之神焉爰觀栁以及張知周疆之爰啓¶
儼咮頸以分嗉奉滋嘗而賜醴觀夫軒轅之宫宛若螣¶
蛇之體交雷雨之靄靄列后妃之濟濟酒旗緝醼以承¶
歡内平繩愆而執禮爟含烽而喋寇實防邉之有俟長¶
垣崇司域之備少㣲彰處士之懿外廚調列饍之滋天¶
相居大臣之位天紀録禽而獻齒天廣嚴祠而毓粹天¶
稷播五稼之勤東歐表三夷之類爰周翊軫厥土惟荆¶
驅風驛之千乘奏雲門之六英長沙明而獻夀車轄朗¶
<pb:KR3k0049_WYG_002-7a>¶
而陳兵青邱廕於韓貊器府總於琴堂軍門坐甲於軍¶
閫司空掌土於司平矚太㣲之峥嶸啓端門之赫奕何¶
宫庭之宏厰類乾坤之闔闢五座㕘一帝之謀九卿踵¶
三公之跡儲以太子㕘之幸臣從官肅侍謁者通賓郎¶
將司㦸於丹陛郎位含香於紫宸乃寄屏以持法控端¶
門之内闉明堂演化靈臺候神虎賁之㣲猛士進賢之¶
訪幽人獻淵謀於諸侯儼營衛於常陳胡天漢之昭回¶
自東震而綿絡北賁箕而聮斗南經説而緯龠合乘津¶
<pb:KR3k0049_WYG_002-7b>¶
而浮𤓰分漂杵而泛閤歴玉潢以汪洋淪七星而依泊¶
惟木徳之含精為嵗星而明麗雖盈縮所察禍福攸繫¶
然而得之者隆失之者替祚明君而耀朗罰昏主之光¶
翳下為杜靈上為天貴如夭胎而毁卵具職仁而施恵¶
迴騖愆期前馳舛契奮槍棓以示慝峙樓垣而表戾粤¶
若熒惑火帝之精毎執法以明罰必伺災而告誠守其¶
邦而嵗戰去其野而時清若虧信而廢禮則下乗而上¶
征居惟釁發合與憂并浮天讒而聳劍列蚩尤而耀旌¶
<pb:KR3k0049_WYG_002-8a>¶
司危見而失國昭明出而起兵伊土宿之播靈為鎮星¶
而耀質尋所履為休慶視所居為貞吉廣邦繳而斯留¶
復軒宫而載出若崇奢而賤義則行虧而度失或含丹¶
而舉兵或噙黒而遘疾旬始發而侯起獄漢明而主黜¶
被金方之耀色有太白之垂文乃降神於屏翳實建象¶
於將軍如用兵而不察匪先達之攸聞髙出利於深戰¶
順指著乎宏勲茍恩義之不溥則禍福之攸分或飛芒¶
而蝕月或引彗而横氛六賊陳災而構禍天狗殺將而¶
<pb:KR3k0049_WYG_002-8b>¶
破軍咨太隂之稟粹粤辰星之攸揆乗四仲而顯晦歴¶
一周而匝履為用法之淵謨為出師之令軌若淫刑而¶
縱欲則委孛而流矢白其角而表哀黒其規而應水察¶
函劍之相去候正旗之所指非其出而夏寒錯其宜而¶
將死於是究經緯之終始徵幽㣲之機符昭晰兮為人¶
主之明鑑杳藹兮寔㝠祗之秘樞固聲聞而響集方形¶
移而影趨若山石之旌處士谷風之應騶虞者也若夫¶
退寒暑而無舛中昏旦而不越畢露雲油箕躔吹發亦¶
<pb:KR3k0049_WYG_002-9a>¶
有樞降軒而繞電景瑞尭而麗月雖肸響之難窮信靈¶
英之未歇嘉大舜之登禪耀黄星而靡鋒壯髙祖之遇¶
時家五緯而相從殷堪縱眺識曹公之潜跡李郃流目¶
知漢使之幽蹤荆軻入秦白虹貫日衛生設䇿長庚食¶
昴悲夫星隕如雨而周衰彗竟長天而秦滅蛇隨楚而¶
九域含嗟狗過梁而千里流血晉君終而婺妖見漢帝¶
圍而參暈結周楚滅而南衝晉齊殃而北裂自大辰以¶
及漢彰宋焚而衛熱或除舊以布新顯陳盛而姜絶諒¶
<pb:KR3k0049_WYG_002-9b>¶
吉凶之有兆匪灾譴之虚設固罔念而作狂在恭已而¶
成哲是以帝王之有天下也莫不分設其官或司其告¶
唐則羲和降察夏則昆吾演奥嘉殷巫之美服登周史¶
之雅號宋述子韋鄭稱裨竈唐昧與尹臯宣範甘徳暨¶
石甲垂諾故能下守職而恪恭上知變而無傲此希夷¶
之妙象豈蒙昧之私好有少㣲之養寂無進賢之見譽¶
㕘器府之樂肆掌貫索之刑書恥附耳之求達方巻舌¶
以幽居且扃扉而絶駟奈臨河而羨魚望天門而屏跡¶
<pb:KR3k0049_WYG_002-10a>¶
安知公卿之所如¶
#+PROPERTY: JUAN 卷二
<pb:KR3k0049_WYG_002-11a>¶
欽定四庫全書¶
　天中記巻二¶
　　　　　　　　　　　　明　陳耀文　撰¶
　　星¶
陽之榮星之為言精也陽之榮也陽精為日日分為星¶
故其字日下生為星(春秋説/題辭)¶
元氣之英星者元氣之英也(三五/歴)¶
萬物之精萬物之精上為列星(說/文)坤徳布精上為衆星¶
<pb:KR3k0049_WYG_002-11b>¶
(河/圖)水土之氣上為曽宙萬物之精凝為列緯皆本於地¶
而發於天者也(杜牧孫/子註)¶
金之散氣星者金之散氣其本曰人星衆國吉少則㓙¶
孟康曰星石也金石相生人與星氣相應也(前天/文志)¶
山川之精地為山川山川之精上為星各應其州城分¶
野為國作精符騐也(國精/符)山川精氣上為列星(唐嚴思/善傳)¶
體生於地地有山嶽川谷井泉江河洞湖池沼陂澤溝¶
壑以宣吐其氣也天有列宿星辰三百四十八座亦天¶
<pb:KR3k0049_WYG_002-12a>¶
之精氣所結成凝瑩以為星也星者體生於地精成於¶
天列居錯峙各有逌屬在野象物在朝象官在人象事¶
其以神著有五列焉是為三十五名一居中央謂之北¶
斗四布於方為二十八宿中外之官常明者百有二十¶
四可名者三百二十為星二千五百㣲星之數葢萬一¶
千五百二十庻物蠢蠢咸得繫命(靈/憲)¶
萬物之體星者陰陽之精萬物之體五行之形其體在¶
下精耀在天百官之命各因其原飛又行萬人不安(京/房)¶
<pb:KR3k0049_WYG_002-12b>¶
(易/傳)¶
象官書正義云天有日月照臨晝夜猶王官之伯率領¶
諸侯也北辰環繞北極猶卿士之周衛天子也五星行¶
於列宿猶州牧之省察諸侯也二十八宿布於四方猶¶
諸侯為天子守土也¶
常星衆星常星猶公卿也衆星猶萬民也列星正則衆¶
星齊常星亂則衆星墜矣(塩鍬/論)劉向云天官列宿在位¶
之象小星無名者庻民之類¶
<pb:KR3k0049_WYG_002-13a>¶
恒星穀梁傳曰列星曰恒星亦曰經星恒經皆常也¶
天極中宫天極星其一明者太乙常居也(史/記)三公侍旁¶
藩臣環翊璇璣玉衡髙揭衡峙文昌秦階森布暉映其¶
垣為紫微其象為樞紐在人則廣朝路寢造命出政之¶
廷萬方之所内面而觀卭也蒼龍主東赤鳥司南於菟¶
神龜儼列西北其舍二十有八其度三百六十有五在¶
人則九畿五服庶邦庶尹之位上之所賴以榦方而作¶
屏也(玉/海)紫宫為皇極之居太微為五帝之廷(靈/憲)¶
<pb:KR3k0049_WYG_002-13b>¶
北斗天文地理各有所主北斗有七星天子有七政也¶
(春秋合/城圖)北斗七星所謂璇璣玉衡以齊七政杓攜龍角¶
衡殷南斗魁枕參首是謂帝車運於中央臨制四鄉分¶
陰陽建四時均五行移節度定諸紀皆繫於斗(史/記)斗第¶
一天樞第二璇第三璣第四權第五衡第六開陽第七¶
摇光第一至第四為魁第五至第七為杓合而為斗居¶
陰布陽故稱北(春秋運/斗樞)¶
天之喉舌斗者天之喉舌玉衡属杓魁為璇璣(文耀/鈎)李¶
<pb:KR3k0049_WYG_002-14a>¶
固對詔陛下之有尚書猶天之有北斗也斗為天喉舌¶
尚書亦為陛下喉舌斗斟酌元氣運平四時尚書出納¶
王命賦政四海所謂制氣之臣也(後漢/書)天理在斗中司¶
三公也如人喉在咽以理舌語宋均注曰斗為天之舌¶
口主出政教三公主𨗳宣君命喻於人則宜如人喉在¶
咽以理舌口使言有條理(春秋合/誠圖)¶
天中之精易是類謀曰斗機絶綱玉衡撥攝提亡五星¶
合狼狐張鄭𤣥斗者天中之精天失其平故斗機絶綱¶
<pb:KR3k0049_WYG_002-14b>¶
玉衡撥也攝提者斗前之星為斗施政教布之八野今¶
斗失其政故攝提亦為之亡不見也¶
攝提似眉春秋元命苞曰天有攝提人有两眉為人表¶
候陽立於二故眉長二寸注云攝提兩星頰曲人眉似¶
之漢書翟方進云今提揚眉服䖍曰提攝星揚眉揚其¶
芒角也¶
失方劉向奏云孔子對魯哀公言夏桀殷紂暴虐天下¶
故厯失則攝提失方孟陬無紀(前漢/書)¶
<pb:KR3k0049_WYG_002-15a>¶
天階北斗為帝座上有三台形如䨇目疊為三級以復¶
斗魁是名天階斗中復有尊帝二星大如車輪若人見¶
之壽可千嵗(玉樞/經)三台為天階太一躡以下上(晉天/文志)¶
三台魁下六星兩兩相比者名曰三能三能色齊君臣¶
和不齊為乖戾(史/記)李竒曰三台謂之㤗階(漢藝文/志注)¶
㤗階黄帝㤗階六符經曰㤗階者天之三階也上階上¶
星為男主下星為女主中階上星為諸侯三公下星為¶
卿大夫下階上星為元士下星為庻人三階平則陰陽¶
<pb:KR3k0049_WYG_002-15b>¶
和風雨時社稷神祗咸獲其宜嵗大登民人息天下大¶
安是謂太平不平則五神乏祀日有食之水潤不浸稼¶
穡不成冬雷夏霜百姓不寧故治道傾天子行暴令好¶
興甲脩宫榭廣苑囿則上階奄奄䟽濶也¶
文昌斗魁戴匡六星曰文昌宫一曰上將二曰次將三¶
曰貴相四曰司命五曰司中六曰司禄(史/記)¶
天府文耀鈎曰文昌宫為天府孝經援神契云文者精¶
所聚昌者揚天紀輔拂並居以成天象故曰文昌宫晉¶
<pb:KR3k0049_WYG_002-16a>¶
志曰文昌六星在北斗魁前天之六府也主集計天道¶
三公杓南三星及魁第一星西三星皆曰三公主宣徳¶
化調七政和隂陽之官也(晉/志)¶
四輔太微東藩四星一曰上相二曰次相三曰次將四¶
曰上將所謂四輔也西藩四星一曰上將二曰次將三¶
曰次相四曰上相亦曰四輔也¶
東壁東壁二星主文章天下圖書之秘府也占若明則¶
圖書集道術行小人退君子入不然則天子好武臣賤¶
<pb:KR3k0049_WYG_002-16b>¶
文士稽古中正之臣隠親黨邪曲之人用也(太象列/星圖)¶
屛星孝經内事曰王者逺嫌别微殊貴賤抑驕臣息亂¶
子則屏星為之明以潤帝座章而光宋均曰屏星五帝¶
座明以潤章大也¶
鈎鈴孝經内事曰昆弟有親親之恩則鈎鈴不離房宋¶
均曰鈎鈴逺房則踈濶今昆弟相親故天相近明其(及/也)¶
老人星史記曰狼北地有大星曰南極老人老人見治¶
安不見兵起常以秋分時候之於南郊隋志曰老人一¶
<pb:KR3k0049_WYG_002-17a>¶
星在弧南一曰南極常以秋分之旦見於丙春分之夕¶
(一作/夜)沒(一作/見)於丁見則化平主壽昌月令秋分日饗壽¶
星於南郊注云壽星南極老人星也爾雅云壽星角亢¶
也注云數起角亢列宿之長故云壽星唐㑹要開元敕¶
有司置壽星壇以千秋節日脩祠祭老人星及亢角七¶
星著之常式¶
景星史記曰天暒而景星見景星者徳星也其狀無常¶
常出於有道之國瑞應圖曰景星者大星也狀如半月¶
<pb:KR3k0049_WYG_002-17b>¶
生於晦朔助月為明王者不私人則見袁山松書漢桓¶
帝時陳蕃劉知茂上書云夫氣𢎞則景星見化錯則五¶
星開徐陵陳武帝報徳寺刹下銘曰助月致景星之祥¶
非烟流慶雲之色¶
妖星妖星曰孛星彗星長星亦曰攙搶天文録曰孛星¶
者彗之屬也偏指曰彗芒氣四出曰孛孛謂孛孛然也¶
灾甚於彗爾雅曰彗星為攙搶司馬相如大人賦㩜攙¶
搶以為旌後漢崔篆慰志賦運攙搶以電掃兮清六合¶
<pb:KR3k0049_WYG_002-18a>¶
之土宇謝瞻張子房詩鴻門銷薄蝕垓下隕攙搶注喻¶
羽也後漢杜篤論都云髙祖奮彗光埽項軍注彗除舊¶
布新故曰埽¶
貫索星貫索九星在七公前為賤人牢口一星為門門¶
欲開開即有赦九星皆明天下獄煩七星見小赦六星¶
五星大赦動則斧鎻用中空則更元(石氏星/經晉志)孫狄云天¶
市星繁嵗豐稔也貫索星少獄無囚也熒惑帶休色刑¶
措不用也¶
<pb:KR3k0049_WYG_002-18b>¶
流星淮南子流星色赤名曰地鴈其所墜者起兵流星¶
有光青赤名曰天鴈軍甲之精華也天文要集云流星¶
入昴貴人囚係¶
怪星袁山松書云怪星晝行名曰營頭行振大誅也¶
客星客星有三一曰老子二曰國星三曰温星老子稱¶
李耳古之有徳行而不仕老而有壽之人國星者國皇¶
也不知何國人温星者温其姓古之有操行而不仕者¶
也三人者其精皆為星命之為客星(中興天/文志)¶
<pb:KR3k0049_WYG_002-19a>¶
軒轅軒轅十七星在七星北黄龍之體主雷雨之神後¶
宮之象也陰陽交感雷激為電和為雨怒為風亂為霧¶
凝為霜散為露聚為雲氣立為虹蜺離為背璚分為抱¶
珥二十四變皆軒轅主之(史正/義)¶
金虎陸士衡詩大辰匿暉金虎曜質石氏星經曰昴者¶
西方白虎之宿也太白者金之精太白入大昴金虎相¶
薄主有兵亂也¶
五才之靈夫陰陽二氣淘育羣品精象所寄是為日月¶
<pb:KR3k0049_WYG_002-19b>¶
羣生之性章為五才五才之靈五星是也(宋厯/志)¶
五行之精五星者五行之精五帝司命應天之號令為¶
天之節度(前李/尋傳)天有五帝五星為之使(隋天/文志)¶
天之五佐五星者天之五佐為經緯見伏有時所過行¶
嬴縮有度(史/記)¶
五辰凡星皆出辰没戍故五星為五辰十二舍亦為十¶
二辰嵗星司肅典致時雨熒惑司哲典致時燠太白司¶
乂典致時暘辰星司謀典致時寒填星司聖典致時風¶
<pb:KR3k0049_WYG_002-20a>¶
經星有常不變緯星有伏見進退與日相終始¶
更王相休廢星備云五星更王相休廢其色不同王則¶
光芒相則内實休則光芒無角不動摇廢則少光色順¶
四時其國皆當也(保章/氏䟽)¶
失政政失於春嵗星盈縮政失於夏熒惑逆行政失於¶
秋太白出入無常政失於冬辰星不效其鄉(文/子)¶
五星聚周將伐殷五星聚房齊桓將霸五星聚箕漢髙¶
入秦五星聚東井(宋/志)五星聚於冀方而魏有天下(魚豢/典畧)¶
<pb:KR3k0049_WYG_002-20b>¶
五星聚箕尾安禄山反於燕(唐/志)宋祖啓國五星聚奎太¶
宗即位五星在奎(宋/史)¶
四星聚四星聚桞張而光武興復于洛(宋/志)四星聚尾箕¶
而曹公迎帝都許兖豫遂定後四星復聚魏文受禪(騐/異)¶
(録/)四星聚牛女而元帝中興揚土(晉/書)宋武北伐四星聚¶
奎及西伐秦四星聚井四星聚参而渤海始霸四星聚¶
危而文宣受終(魏/書)四星聚張而周太祖代漢(五代/史)¶
参商子産曰昔髙辛氏有二子長曰閼伯季曰實沈不¶
<pb:KR3k0049_WYG_002-21a>¶
相能也日尋干戈以相征討□帝不臧遷閼伯於啇丘¶
主辰商人是因故辰為商星遷實沈於大夏主参唐人¶
是因故参為晉星(左昭/元年)¶
孛孛本黄帝時一女子脩行不得其死(中興天/文志)¶
景星見史記曰黄帝時景星見形如半月可以夜作尚¶
書中候曰帝堯七政七十載景星出翼春秋佐助期曰¶
舜之時景星出房¶
堯五老論語䜟曰仲尼曰吾聞堯率舜等遊首山觀河¶
<pb:KR3k0049_WYG_002-21b>¶
渚有五老遊焉一老曰河圖將來告帝期二老曰河圖¶
將來告帝謀三老曰河圖將來告帝書四老曰河圖將¶
來告帝圖五老曰河圖將來告帝符龍御王苞金泥玉¶
檢封盛書咸曰知我者重瞳姚黄五老因飛為流星上¶
入昴拾遺記云虞在位五老遊於國都禪於禹五老去¶
不知所之¶
堯填星大象賦云欽明光被填逆水府洪波滔天功隆¶
大禹注昔堯遭大水填星逆行入水府¶
<pb:KR3k0049_WYG_002-22a>¶
舜黄星元魏張淵觀象賦嘉黄星之靡鋒明虞舜之不¶
競注昔舜將受禪於堯先有星見員而無鋒芒言舜當¶
用土徳王天下星見而無芒角者示揖讓而受不以兵¶
事爭競也(本/傳)羅泌路史云舜十有七年天見妖孽黄星¶
靡鋒帝乃死注引此證之且以魏為宋異哉¶
帝王星精堯翼之精星在南方色赤舜斗之星精在中¶
央色黄禹参之星精在西方色白湯虚之星精在北方¶
色黑文王房星之精在東方色青(感精/符注)¶
<pb:KR3k0049_WYG_002-22b>¶
奚仲託精觀象賦云奚仲託精於津陽注奚仲四星在¶
天津北近河傍太古時造車輿者死而精上為星水北¶
曰陽在河北故曰津陽也¶
鑄鼎星見王子年拾遺記曰禹鑄九鼎擇雌金為陰鼎¶
雄金為陽鼎太白星見九日不没¶
嵗星順行昔湯之元祀嵗星順行與日合於房房心宋¶
亳分也周武王至豐之明年嵗星順行與日合於桞留¶
於張桞張河洛分也(程/史)¶
<pb:KR3k0049_WYG_002-23a>¶
傅說乗尾莊子曰夫道可傳而不可受得而不可見傅¶
說得之以相武丁奄有天下乗東維騎箕尾而比於列¶
星觀象賦曰傅說登天而乗尾注傅說一星在尾後乗¶
尾在龍駟之間　石氏云傅說一名太祝鄭樵通志云¶
謂之傅說者古有傅母有保母傅而說者謂傅母喜之¶
也偶商之傅說與此同音諸子家不詳審其義則曰說¶
騎箕尾殊不知箕尾專主後宫之事故有傅說之佐焉¶
按在天為星辰在人為聖賢於理固有然者乃變古而¶
<pb:KR3k0049_WYG_002-23b>¶
曲為之説則造父奚仲玉良亦皆古人也又將何說乎¶
迎嵗周文王受命嵗星在鶉火武王伐紂十三年嵗星¶
在鶉火(魏志蘓/林傳)武王伐紂柬面而迎嵗至汜而水至共¶
頭而墜彗星出而授殷人其柄當戰之時十日亂於上¶
風雨擊於中然而前無蹈難之賞而後無遁北之刑白¶
刃不畢㧞而天下得矣(淮南兵/畧訓)武王伐紂魚辛諫曰嵗¶
在北方不北征武王不從(尸/子)¶
天黿國語云伶州鳩對周景王曰武王伐殷嵗在鶉火¶
<pb:KR3k0049_WYG_002-24a>¶
星在天黿我姬氏出自天黿天黿即𤣥枵齊之分野也¶
王季之母太姜齊女也故言出於天黿¶
夣北斗觀象賦曰疇吕尚之霄夣善登輔而翼聖注曰¶
昔太公未遇文王時釣魚於磻溪夜夣北斗輔星神告¶
尚以伐紂之意事見尚書中候篇也¶
祭畢畢為天網主網羅無道之君故武王伐紂上祭於¶
畢求助天也(後漢蘓/竟傳)¶
九光王曰余不知九星之光周公旦曰九星星辰日月¶
<pb:KR3k0049_WYG_002-24b>¶
四時嵗是謂九星九星九光(周/書)任昉敦勸梁王令曰重¶
搆参辰而九星仰止不易日月而二儀貞觀¶
感星微子感牽牛星顔淵感中台星張良感弧星樊噲¶
感狼星(劉/子)¶
星孛五色貫紫微昭王末年有星孛見光五色貫於紫¶
微荆人卑詞致於王曰願獻白雉乃宻使漢濵之人膠¶
船以待王遂南巡狩將底於海天大曀雉兎皆震䘮六¶
師於漢時王至中流膠液船解王及祭公辛餘靡溺(竹/書)¶
<pb:KR3k0049_WYG_002-25a>¶
(紀/年)¶
造父王良觀象賦云仰見造父爰及王良注造父五星¶
在傳舍河中造父周穆王御死精上為星王良五星在¶
奎北王良者晉大夫善御九方&KR0008;之子良一名郵無正¶
為趙簡子御死精託於星為天帝之馭官韓陽天文要¶
集曰造父洗馬轡勒衘鑣史記曰王良策馬車騎滿野¶
北斗三台並流周厲王時北斗與三台並流不知其所¶
厲王没后兩主星復見(獨異/志)¶
<pb:KR3k0049_WYG_002-25b>¶
觀星識霸觀象賦云欽管仲之察微見虚危而知命注¶
云昔管仲與鮑叔牙啇賈於南陽見三星聚虚危之分¶
知齊將有霸主遂共戮力來投齊地也¶
恒星不見四月辛卯夜恒星不見夜中星隕如雨(左莊/七年)¶
彗入斗周襄王不能事其母弟彗入斗亡其度(孝經鈎/命决)¶
𤣥枵春無氷梓慎曰今兹宋鄭其饑乎嵗在星紀而滛¶
於𤣥枵蛇乗龍龍宋鄭之星也宋鄭必饑𤣥枵虛中也¶
枵耗名也上虛而民耗不饑何為(左襄二/十八年)¶
<pb:KR3k0049_WYG_002-26a>¶
星孛於辰冬有星孛於大辰西及漢申須曰彗所以除¶
舊布新也今除於火火出必布焉諸侯其有火灾乎梓¶
慎曰在宋衛陳鄭鄭禆竈言於子産曰宋衛陳鄭將同¶
日火若我用瓘犖玉瓉鄭必不火鄭人請用之子産曰¶
天道逺人道邇非所及也竈焉知天道遂不與亦不火¶
(左昭十/八年)¶
得星吳伐越史墨曰不及四十年越其有吳乎越得嵗¶
而呉伐之必受其凶(左昭三/十二年)¶
<pb:KR3k0049_WYG_002-26b>¶
禳彗齊有彗星景公坐栢寢而泣晏子問之公曰寡人¶
聞之彗星出其所向之國君當之今彗星出而向吾國¶
我是以悲晏子曰君之行義固應無徳於國穿陂池則¶
欲其深以廣也為臺榭則欲其髙且大也賦歛如撝奪¶
誅戮如仇讎自嬰觀之孛又將出彗星之出庸何懼乎¶
公欲使常伯騫&KR1241;之晏子曰無益也祗取誣焉天道不¶
謟不二其命若之何&KR1241;之使神而可祝而來亦可&KR1241;而¶
去也百姓苦怨以萬數而君令一人&KR1241;之安能勝衆口¶
<pb:KR3k0049_WYG_002-27a>¶
乎(史記晏子/春秋左傳)¶
觀星知動地齊景公問太卜曰子之道何能對曰能動¶
地公以告晏子晏子出見太卜曰昔吾見鈎星在房心¶
之間地其動乎太卜曰然晏子出太卜走見公臣非能¶
動地地固將自動(論/衡)晏子見常伯騫問曰昔吾見維星¶
絶樞星散地其動乎(晏子/春秋)¶
彗星籠月春秋後傳曰魏人唐㫿對秦王曰專諸之刺¶
王僚彗星籠月無色¶
<pb:KR3k0049_WYG_002-27b>¶
紫微降光仲尼春秋成紫微降光(抱朴/子)¶
孛於東方魯哀公十三年十一月有星孛於東方明年¶
春秋之事終是謂諸夏微弱蠻夷遞霸田氏專齊三族¶
擅晉卒以干其君明而代奪之陵夷遂為戰國天下横¶
流矣(魏/書)¶
星孛東北春秋星孛北則齊魯晉鄭陳宋莒之君並受¶
殺亂之禍星孛東方則楚滅陳三家由此分纂齊晉(宋/書)¶
熒惑退舍宋景公時熒惑守心心宋之分野也景公憂¶
<pb:KR3k0049_WYG_002-28a>¶
之司星子韋曰可移於相公曰相吾之股肱曰可移於¶
民公曰君者待民曰可移於嵗公曰嵗饑民困吾誰為¶
君子韋曰天髙聼卑君有君人之言三熒惑宜有動於¶
是候之果徙三度(吕氏/春秋)¶
彗何知昔楚將軍子正與齊戰未合夜彗星出柄在齊¶
所在勝不可擊子正曰彗何知明與齊人戰大破之(尉子/繚)¶
太白食昴前漢鄒陽上梁孝王書曰衛先生為秦畫長¶
平之事太白食昴昭王疑之蘓林曰白起為秦伐趙破¶
<pb:KR3k0049_WYG_002-28b>¶
長平軍欲遂滅趙遣衛先生說昭王益兵糧為應候所¶
害事用不成其精誠上達於天故太白為之食昴¶
彗孛大角秦史云始皇之時彗孛大角西漢詞圃曰項¶
羽之敗孛大角劉向曰三代之亡攝提易方秦項之滅¶
星孛大角¶
五星㑹南斗秦一世時五星㑹於南斗南海尉任囂曰¶
秦方長亂此南越偏霸之象也遂有志焉病且死召真¶
定人趙佗行南海尉事故今呼為尉佗漢髙帝遣陸賈¶
<pb:KR3k0049_WYG_002-29a>¶
立為南越王(南越/志)¶
太白竊織女侍兒秦併六國太白星竊織女侍兒梁玉¶
清衛承莊逃入衙城小仙洞四十六日不出天帝怒命¶
五岳搜捕太白歸位衛承莊逃焉玉清有子名子休玉¶
清謫於北斗下常舂其子乃配與河伯骖乗行雨子休¶
毎至小仙洞耻其母淫奔之所輙回馭不經故此地常¶
少雨(東方朔内/傳獨異志)¶
枉矢西流漢書曰項羽救鉅鹿枉矢西流枉矢所觸天¶
<pb:KR3k0049_WYG_002-29b>¶
下之所伐射滅亡象也羽遂合從阬秦人屠咸陽凡枉¶
矢之流以亂伐亂也張衡周天大象賦云蛇隨楚而九¶
域含嗟觀象賦云恒不見以周衰枉蛇行而秦滅¶
天街史記云平城之圍月暈参畢七重漢書曰畢昴間¶
天街也街北胡也街南中國也昴為匈奴参為趙畢為¶
邉兵是嵗髙祖自將至平城為冒頓所圍七日乃解¶
昴星精春秋佐助期曰漢相蕭何長七尺八寸昴星精¶
生耳三漏月角大形鈎命决曰蕭何為昴精項羽陳勝¶
<pb:KR3k0049_WYG_002-30a>¶
胡亥為三滑¶
天狗漢文帝後二年八月天狗下梁壄景帝三年七月¶
天狗下天狗所降以戒守禦其年吳楚反攻梁梁堅城¶
守遂伏尸流血其下大象賦狗過梁而千里流血¶
客星掩帝座武帝嘗微行造主人家仍留宿夜與主婢¶
卧有一書生亦寄宿善天文忽見客星將掩帝座甚逼¶
書生驚呼咄咄不覺聲髙又見一男子操刀將入户聞¶
書生聲急遂縮走客星應時而退如此者數過帝異而¶
<pb:KR3k0049_WYG_002-30b>¶
問之書生具說所見帝乃悟曰必此人壻也將欲肆㓙¶
惡於朕乃語主人召集期門羽林擒奴問而欵服乃誅¶
之帝嘆曰斯葢天啓書生以扶祐朕躬乃厚賜書生焉¶
(幽明/録)¶
折木指彗武帝嘗見彗星方朔折指星之木以授帝持¶
以指彗彗遂没星出之夜野獸皆鳴或說為獸鳴星(郭/子)¶
(横洞/冥記)¶
帝皇太尊北斗九星七見二隠其第八第九是帝皇太¶
<pb:KR3k0049_WYG_002-31a>¶
尊精神也漢相國霍光家有典衣奴子名還車忽見二¶
星在斗中光明非常乃拜而還遂得増年六百(𤣥門寳/海經)¶
天星盡摇元光中天星盡摇上以問候星者對曰星摇¶
者民勞也後伐四夷百姓勞於兵革(漢書内傳以/為東方朔)¶
嵗精王母遣使至東方朔死上疑問使者對曰朔是木¶
帝精為嵗星下遊人中以觀天下非陛下臣也(漢武/内傳)¶
彗出牽牛哀帝建平二年彗出牽牛日月五星所從起¶
厯數之元三正之始彗而出之改更之象也其後王莾¶
<pb:KR3k0049_WYG_002-31b>¶
簒國(漢/書)¶
神星晝見光武破王尋與朱然書曰交鋒之日神星晝¶
見太白清明(東觀/漢記)¶
三星在漢分王莾時冦賊羣發郅惲仰占𤣥象歎謂友¶
人曰方今鎮嵗熒惑並在漢分翼軫之域去而復來漢¶
必受命福歸有徳如有順天發策者必成大功(後/漢)演孔¶
圖曰卯金刀名為劉中國東南去荆州故為漢分也¶
星繞劉聖公初得璽綬之夕有流星下降如䋲繞聖公¶
<pb:KR3k0049_WYG_002-32a>¶
明日為劉盆子將謝禄縊殺之亦繞星之象(後/漢)¶
二使和帝即位分遣使者二人各至州郡觀採風謡二¶
人當到益部投候館吏李郃舍夏月露坐郃問曰二君¶
發京師時知朝廷遣二使至郡問何以知之郃指星云¶
有二使星來向益部耳(漢/書)¶
大陸後漢魯恭傳云仲夏行秋令則人傷於疫注大陵¶
之氣為害也春秋合城圖云大陵星主死䘮也(一名積/尸卷舌)¶
策馬星不動周騰字叔達為侍御史桓帝當南郊平明¶
<pb:KR3k0049_WYG_002-32b>¶
應出騰仰觀曰夫王者象星今宫中星及策馬星悉不¶
動明日必不出至四更皇太子卒遂止(豫章列/士傳)¶
徳星見太史言有徳星見當英才賢徳同遊者詔下下¶
諸郡縣問潁昌郡上事曰有陳太丘父子三人俱共㑹¶
社(漢雜/事)陳太丘詣荀朗陵(云/云)於時太史奏真人東行(世/綐)¶
徳星聚陳仲弓從諸子姪造荀季和父子於時徳星聚¶
太史奏五百里内有覧人聚(異/苑)兄弟夜過荀爽(汝南先/賢傳)¶
南斗注生管輅至平原見趙顔貎主夭亡顔父乃求輅¶
<pb:KR3k0049_WYG_002-33a>¶
延命輅曰子歸覓清酒鹿脯一觔卯日刈麥地南大桑¶
樹下有二人圍碁次汝但酌酒置脯飲盡更斟以盡為¶
度若問汝但拜之勿言必合有人救汝顔依言而徃果見¶
二人圍碁顔置脯斟酒於前其人貪戯但飲酒食脯不¶
顧飲數巡北邉坐者忽見顔在叱曰何故在此顔唯拜¶
之南面坐者語曰適來飲他酒脯寧無情乎北坐者曰¶
文書已定南坐者曰借文書㸔之見趙子壽可十九嵗¶
乃取筆挑上語顔曰救汝至九十年活顔拜而回管語¶
<pb:KR3k0049_WYG_002-33b>¶
顔曰大助子喜且得増壽北邉坐人是北斗南邊坐人¶
是南斗南斗注生北斗注死凢人受胎皆從南斗過至¶
北斗所有祈求皆向北斗(搜神/記)東斗主筭西斗記名北¶
斗落死南斗上生中斗大魁總監衆靈(度人/經)軫星逐鬼¶
張星拘魂東井還魄也(抱朴/子)¶
將星隕有星赤而芒角自東北徃西南沒于諸葛亮營¶
俄而亮卒(孫氏晋/陽秋)¶
熒惑化小兒吳孫休永安元年有諸保質子羣嬉中有¶
<pb:KR3k0049_WYG_002-34a>¶
一異兒眼有光芒爚爚外射諸兒問之曰我熒惑也將¶
示爾三公歸於司馬言畢乃聳身而躍仰視之若曵一¶
疋練有頃而没後四年蜀亡六年魏廢二十一年呉平¶
是歸司馬也(宋/書)¶
中台坼張華為司空中台星坼少子韙勸華遜位華云¶
天道𤣥逺須脩徳以應之(晉/書)張華將死中台星遂折太¶
元中復還合正太𫝊謝安為相所致也(晉陽/秋)¶
月犯少㣲㑹稽謝&KR0008;字慶緒隠若耶山初月犯少微星¶
<pb:KR3k0049_WYG_002-34b>¶
少微一名處士星占者以隐士當之時譙國戴逵名著¶
於敷時人憂之俄而敷死故㑹稽人士以嘲吳人云吳¶
中髙士便是求死不得死(晉陽/秋)¶
妖星見豫分初有妖星見於豫州之分歴陽陳訓嘗謂¶
人曰今年西北大將當死(祖/逖)亦見星曰為我矣方平河¶
北而天欲殺我此乃不祐國也俄卒於雍丘(晉/書)¶
飲流星袁真在豫州遣女伎紀陵阿薜阿郭阿馬三奴¶
與桓宣武既至經時三人夏夜同出月下有銅瓮水在¶
<pb:KR3k0049_WYG_002-35a>¶
其側見一流星墮瓮中驚喜共視星如二寸火珠於水¶
底冏然明净乃相謂曰此吉祥也當誰應之於是薜郭¶
更以瓢杓接取並不得馬最後取星正入瓢中便飲之¶
既而若有感焉俄而懐桓𤣥𤣥雖簒位不終而數年之¶
中榮貴極矣(續搜神記/續晉陽秋)¶
星隕化肉漢主劉聰淫泆無度時有星隕平陽化為肉¶
徑二十八步羣臣諫以淫色所致聰曰自是天家事於¶
朕何干(十六國/春秋)聰曰此陰陽之理何關人事(載/記)¶
<pb:KR3k0049_WYG_002-35b>¶
太白犯東井符生時有奏太白犯東井井秦之分也太¶
白罰見必有暴兵起於京師生曰星入井者彼自渴耳¶
何所怪乎(載/記)¶
福徳在燕符堅攻燕燕人大震封孚問申生曰事將何¶
如生嘆曰鄴必亡矣然越得嵗而呉伐之卒受其禍今¶
福徳在燕秦雖得志而燕之復建不過一紀耳及慕容¶
暐降燕故太史黄泓嘆曰燕必中興其在呉王乎恨吾¶
老不及見耳汲郡趙秋曰天道在燕不及十五年秦必¶
<pb:KR3k0049_WYG_002-36a>¶
復為燕有(通/鑑)¶
后妃星失明符堅以弟融為冀州牧融將發堅祖於灞¶
東奏樂賦詩堅母茍氏以融少子甚愛之比發三至灞¶
上其夕又竊如融所内外莫知是夜堅寢於前殿太史¶
令魏延上言天市南門屛内后妃星失明左右閽寺不¶
見后妃移動之象堅推問知之驚曰天道與人何其不¶
逺遂重星官(載/記)¶
妖星見東井符堅末年妖星見於東井尹緯知堅將滅¶
<pb:KR3k0049_WYG_002-36b>¶
乃與尹詳龎演推姚萇為盟主(載/記)¶
黄星出昴畢晉太元二十一年有大黄星出於昴畢之¶
分五十餘日慕容氏太史王先曰當有真人起於燕代¶
之間大兵鏘鏘其鋒不可當冬十一月黄星又見天下¶
莫敵元魏太祖皇始元年也(魏/書)¶
鎮星在軒轅沮渠蒙遜聞劉裕滅姚泓顧謂左右曰古¶
之行師不犯嵗鎮所在姚氏舜後軒轅之苗裔也今鎮¶
星在軒轅而裕滅之亦不能乆守關中後劉裕子義貞¶
<pb:KR3k0049_WYG_002-37a>¶
果敗於赫連勃勃焉(載/記)¶
熒惑失位初姚興死之前嵗也太史奏熒惑在瓠𤓰星¶
中一夜忽然亡失不知所在或謂下入危亡之國將為¶
童謡妖言而後行其灾禍太宗聞之驚乃召諸碩儒令¶
與史官求其所詣崔浩對曰請以日辰推之庚午之夕¶
辛未之朝天有陰雲熒惑之亡當在此二日之内庚之¶
與未皆主於秦辛為西夷今姚興據咸陽是熒惑入秦¶
矣諸人皆誚其無徵浩笑而不應後八十餘日熒惑果¶
<pb:KR3k0049_WYG_002-37b>¶
出於東井留守盤旋秦中大旱明年姚興死二年交兵¶
三年國滅於是諸人乃服曰非所及也(魏/書)¶
兵候太白廢帝之殞也沈攸之欲起兵問其知星人葛¶
珂之珂之曰自古起兵皆諸侯太白太白見則成伏則¶
㫺桂陽以太白伏時舉兵一戰授首此近世明騐今蕭¶
公廢昏立明政值太白時此與天合也且太白尋出東¶
方東方利用兵西方不利故攸之止不反及後舉兵珂¶
之又曰今嵗星守南斗其國不可伐攸之不從遂敗(宋/書)¶
<pb:KR3k0049_WYG_002-38a>¶
驛馬星流容城令徐路善占候世宗時坐事係冀州獄¶
别駕崔隆宗就禁慰問路曰昨夜驛馬星流計赦即時¶
應至隆宗先信之遂遣人試出城候焉俄而赦至時人¶
重之(後魏/書)¶
粹陽天庭元魏泰常四年自正月至秋七月月行西犯¶
太微天象若曰太微粹陽之天庭月者臣也今横行轥¶
之不已甚乎(天象/志)¶
熒惑入南斗梁武帝中大通六年先是熒惑入南斗去¶
<pb:KR3k0049_WYG_002-38b>¶
而復還留止六日上以諺曰熒惑入南斗天子下殿走¶
乃跣足下殿以禳之及聞魏主西奔乃慙曰彼亦應天¶
象耶(本/紀)魏明問黄權天下鼎立何地為正對曰當驗天¶
文往者熒惑守心而文帝崩呉蜀無事此其徵也(蜀/記)¶
熒惑入井𫝊奕隋開皇中以儀曹事漢王諒及諒舉兵¶
謂奕曰今兹熒惑入井是何祥也弈曰天上東井黄道¶
經其中正是熒惑行路所涉不為怪異若熒惑入地上¶
井是為灾也諒不恱及諒敗由是免誅(舊唐/書)¶
<pb:KR3k0049_WYG_002-39a>¶
中星不守呉嶠霅溪人煬帝元年過鄴中告其令曰中¶
星不守太微主君有嫌而旺氣流萃於秦地子知之乎¶
令不之信至神堯即位方知不誣嶠精明天文即袁天¶
綱之師也(龍城/録)¶
金玉床摇隋煬帝幸江都盗賊日滋夏侯端頗知𤣥象¶
善相人說髙祖曰金玉床摇動此帝座不安参墟得嵗¶
必有真人起於實沈之次天下方亂然安之者其在明¶
公¶
<pb:KR3k0049_WYG_002-39b>¶
徳星守秦分薜頥武徳初進直秦王府宻語曰徳星守¶
秦分王當有天下王表為太史丞(唐/書)¶
太白見秦分𫝊奕武徳九年五月宻奏太白見秦分秦¶
王當有天下髙祖以狀授太宗及太宗嗣位召奕賜之¶
食謂曰汝前所奏幾累於我然今後但須盡言無以前¶
事為慮也(舊唐/書)¶
星孛太微貞觀中太宗將封禪泰山有星孛干太微犯¶
即位薜頥言考諸𤣥象恐未可東封禇遂良曰方告成¶
<pb:KR3k0049_WYG_002-40a>¶
岱宗而彗見此天意有所未合願加詳慮詔罷封禪(唐/書)¶
七星化人太宗時李淳風奏北斗七星當化為人明日¶
至西市飲酒使人候之有僧七人共飲酒二石太宗遣¶
人召之笑曰此必李淳風小兒在彼言我也忽不見(周史/纂異)¶
熒惑犯五諸侯長安二年熒惑犯五諸侯渾儀監尚獻¶
甫奏臣本命納音在金五諸侯太史之位熒惑火也能¶
尅金是臣將死之徵則天曰朕為卿禳之遽轉獻甫為¶
水衡都尉謂曰水能生金今又去太史之位卿無憂矣¶
<pb:KR3k0049_WYG_002-40b>¶
其秋獻甫卒則天甚嗟異惜之(舊唐/書)¶
鎮犯天關長安四年熒惑入月鎮星犯天關嚴善思奏¶
曰法有亂臣伏罪臣下謀上之象嵗餘張柬之敬暉等¶
起兵誅張易之昌宗五王立中宗(舊唐/書)¶
下人家飲酒章仇兼瓊領西川嘗令搜訪道術士有一¶
鬻酒者不急於利毎有紗帽藜杖四人來飲酒至數斗¶
積至十餘石即倂還之其言愛說孫思邈或報章仇公¶
公專令探問忽一日又來公遂潛徃從者三四人公至¶
<pb:KR3k0049_WYG_002-41a>¶
前躍出再拜自稱姓名相顧徐起唯柴燼四枚在座前¶
不復見矣時𤣥宗好道公奏其事詔召孫問之曰此太¶
白酒星仙格絶髙毎遊人間飲酒處處皆至尤樂蜀中¶
(唐逸/史)孫卒於永淳元年此云召孫問之何耶¶
北斗化豕僧一行㓜嘗有徳於王姥兒殺人係獄姥求¶
姥求救於一行一行乃徙大瓮於渾天寺中授布囊於¶
二奴曰某坊廢園至昏當有七物入來可盡掩之酉後¶
果有羣豕至奴悉獲之一行令寘瓮中𤣥宗急召一行¶
<pb:KR3k0049_WYG_002-41b>¶
問曰太史奏昨夜北斗不見是何祥也師有一禳之乎¶
一行曰后魏時失熒惑至今帝車不見古所無者天將¶
大警於陛下也莫若大赦天下𤣥宗從之一行歸放豕¶
出又其夕太史奏北斗一星見凡七日而復(酉陽/雜爼)¶
星犯昴韋見素見肅宗於順化郡是嵗十月丙申有星¶
犯昴見素言於帝曰昴者胡也天道謫見所應在人禄¶
山將死矣帝曰日月可知乎見素曰福應在徳禍應在¶
刑昴金忌火行當火位昴之昏中乃其時也既死其月¶
<pb:KR3k0049_WYG_002-42a>¶
亦死其日明年正月甲寅禄山其殪乎帝曰賊何等死¶
荅曰五行之説子者視妻所生昴犯以丙申金木之妃¶
也木火之母也丙火為金子申亦金也二金本同未異¶
還以相尅賊殆為子與首亂者更相屠戮乎及禄山死¶
日月皆驗(新唐書按新舊書本紀禄山/皆以乙邜死此云皆驗未審)¶
熒惑守嵗朱泚盗據京城李晟屯渭橋時熒惑守嵗久¶
之方退賔介或勸曰今熒惑已退皇家之利也可速用¶
兵晟曰天子外次人臣但當死節埀象𤣥逺吾安知天¶
<pb:KR3k0049_WYG_002-42b>¶
道耶至收復謂叅佐曰前者士大夫勸晟出兵非敢拒¶
也且軍可用之不可使知之嘗聞五緯盈縮無准晟懼¶
復來守嵗則我軍不戰而自潰矣参佐歎服皆曰非所¶
及也(舊唐/書)¶
火金犯太微上將貞元十一年司天頻奏熒惑太白犯¶
太微上將間一月而馬燧薨(舊唐/書)¶
太白犯上相元和八年太白犯上相歴執法占者言今¶
之三相皆不利始輕末重月餘李絳以足疾免明十月¶
<pb:KR3k0049_WYG_002-43a>¶
李吉甫以暴疾卒九年六月武元衡為盗所害(唐/書)李吉¶
甫卒前一嵗熒惑掩太微上相吉甫曰天且殺我¶
文星暗大中九年日官李景亮奏文星暗科塲當有事¶
沈詢為禮部侍郎聞而憂焉至是三科盡覆試宏詞趙¶
矩等皆落吏部侍郎裴諗左授國子祭酒趙矩丞相令¶
狐綯故人子也同列將以諗賦題不宻事嫁患於綯綯¶
遂令盡覆云(東觀/奏記)¶
木入南斗唐乾符中木入南斗數夕不退荆州節度王¶
<pb:KR3k0049_WYG_002-43b>¶
鐸問知星者咸曰金火土犯斗即為灾惟木當應為福¶
耳術士邊岡以為惟斗帝王之宫宿惟木為福神木星¶
入斗帝王之兆木在斗中朱字也后為全忠之應(北夣/𤨏言)¶
五星連珠晉開運二年契丹主北歸脅陶穀令從行穀¶
頗工厯數謂同軰曰西南五星連珠漢地當有王者出契¶
丹主必不得歸國及耶律徳光死有孛光芒指北穀曰¶
自此契丹自相魚肉永不亂華矣遂歸漢(本/傳)¶
夣星墜懐蜀孟㫤母李氏本長公主膢也嘗夣大星自¶
<pb:KR3k0049_WYG_002-44a>¶
天墜落其懐以告公主公主曰此婢有福相當生貴子¶
乃令知祥幸之遂生㫤(蜀檮/杌)¶
夣立斗下袁郭初應舉夣立北斗下果第七人及第(外史/檮杌)¶
伍喬星伍喬居廬山詩調清苦山中浮屠夣仰視見一¶
大星芒色甚異傍有人指之曰此伍喬星也既覺訪得¶
喬乃傾資奉之使入金陵舉進士(陸游南/唐書)¶
吞飛星湯恱貴池人㓜穎悟嘗見飛星墜水盤中掬吞¶
之自是文思日竒仕南唐為宰相凡書檄詔誥皆出於¶
<pb:KR3k0049_WYG_002-44b>¶
恱后隨其主歸宋為光禄卿¶
壽星圖嘉祐八年冬十一月京師有道人遊卜於市莫¶
知所從來貌體古怪不與常類飲酒無算未嘗覺醉都¶
人士異之相與諠傳好事者潛圖其狀後近侍逹帝引¶
見賜酒一石飲及七斗次日司天䑓奏壽星臨帝座忽¶
失道人所在仁宗嘉嘆久之閱世之所寫壽星圖不知¶
其幾不過俯龜狎鶴松栢叅錯粉餙鮮麗而已仁宗時¶
天下熈熈□物不春宜乎壽星遊戯人間躬見於帝也¶
<pb:KR3k0049_WYG_002-45a>¶
(康節/題)章聖二年有人長三尺許身首幾相半云云(濯纓/記)¶
南陵使者元豐八年春太史奏熒惑守心是時太清宫¶
道士王太初奏章於太一宫真室殿之中壇回云至九¶
天門下有傳上帝之命者曰已付南陵使者告行太初¶
因問曰南陵使者為誰荅云見守心者是也自是京師¶
大火(文昌/雜録)¶
天星不照宋宣和初蜀人王俊明在京師謂人曰汴都¶
王氣盡矣吾夜以盆水直氐房下望之皆無一星照臨¶
<pb:KR3k0049_WYG_002-45b>¶
汴分野者更於宣徳門外宻掘土二尺試取一塊嗅之¶
枯燥索莫非復有生氣天星不照地脈又絶而為萬乗¶
所都可乎即投匭上書乞移都洛陽(夷堅/志)¶
熒惑入天江宣和中熒惑入天江謝中美謂給事中許¶
翰崧老云後三年都邑必大水至己亥夏大水莫知所¶
由來幸新堤築成僅免魚鱉之患(鐡圍山/叢談)¶
祭星曰布釋名曰星者散也言列位布散也爾雅曰祭¶
星曰布注布散食地上取其象之布也¶
<pb:KR3k0049_WYG_002-46a>¶
隕星為石左傳云隕石於宋五隕石也史記天官書曰¶
星墮至地則石也河濟之間時有墜星¶
星徑百里大星徑百里中星五十小星三十北斗七星¶
星間相去九千里皆在日月下其二陰星不見者相去¶
八千里也(徐整/長厯)¶
罰星廣雅云熒惑謂之罰星杜牧孫子注云嵗為善星¶
不福無道火為罰星不罰有徳¶
玉李星如玉李月上金波霧生猶縠河埀似帶(金樓/子)¶
<pb:KR3k0049_WYG_002-46b>¶
河鼔謂之牽牛(爾/雅)河鼓十二星在牽牛北故或名為牽牛¶
牽牛織女焦林大斗記云天河之西有星煌煌與参俱¶
出謂之牽牛天河之東有星微微在氐之下謂之織女¶
荆楚嵗時記云嘗見道書云牽牛娶織女取天帝二萬¶
錢備禮久不還被驅在營室又小說云天河之東有織¶
女天帝之子也年年機杵勞役織成雲錦天衣容貌不¶
暇整理天帝怜其獨處許嫁河西牽牛郎嫁後遂廢織¶
絍天帝怒焉責令歸河東但使其一年一度相㑹¶
<pb:KR3k0049_WYG_002-47a>¶
㺯杼古詩云迢迢牽牛星皎皎河漢女纎纎擢素手札¶
札弄機杼終日不成章泣涕零如雨謝惠連七夕詩弄¶
杼不成藻聳轡騖前蹤¶
負軛古詩云南箕北有斗牽牛不負軛¶
架楹陸士衡擬古詩織女無機杼大梁不架楹¶
農祥國語虢文公諫宣王曰太史順時峴土農祥晨正¶
土乃脈發韋昭曰農祥房星也¶
龍□楚語曰觀射父對昭王曰日月㑹於龍□土氣含¶
<pb:KR3k0049_WYG_002-47b>¶
收天明昌作百嘉備舎國家於是乎蒸嘗賈逵□龍尾¶
也月令孟冬日在尾¶
分野保章氏掌天星以志星辰日月之變動以觀天下¶
之遷辨其吉凶以星圡辨九州之地所封封域皆有分¶
星以觀妖祥(周/禮)角亢氐兖州房心豫州尾箕幽州斗牽¶
牛婺女揚州虚危青州營室東壁并州奎婁胃徐州昴¶
畢冀州觜&KR1010;參益州東井鬼雍州桞七星張三河翼軫¶
荆州堪輿家云𤣥枵為齊之分星紀吳越之分析木之¶
<pb:KR3k0049_WYG_002-48a>¶
津燕之分大火宋之分壽星鄭之分鶉尾楚之分鶉火¶
周之分鶉首秦之分實沉魏之分火梁趙之分降婁魯¶
之分訾娵衛之分¶
星主中國或曰分野獨擅於中華星次不霑於荒服豈¶
日月私照與李淳風曰華夏為四交之中當二儀之正¶
四夷炎涼氣偏鳥語獸心豈得同日而語故孔子曰夷¶
狄(云/云)之亡此之謂也是故越裳重譯匈奴稽顙肅慎獻¶
矢西戎聴律莫不航海梯山逺方致貢人畜内首殊類¶
<pb:KR3k0049_WYG_002-48b>¶
宅心以此而言四夷宗中國之驗也故孔子曰為政以¶
徳(云/云)拱之且聖人觀象分配國野或取水土所生或視¶
風氣所宜因係之以成形象之應故昴為旄頭被髮之¶
象青丘蠻夷文身之國梗河胡騎負戈之俗胡人事天¶
以昴星為主越人伺察以斗牛辯祥秦人占狼弧齊觀¶
虚危各是其國自所宗奉是以聖人因其情性所感而¶
分屬之豈茍然𫝊㑹者哉(乙己/占)鄭樵通志畧云按天之¶
所覆者廣而華夏所占者牛女下十二國耳牛女在東¶
<pb:KR3k0049_WYG_002-49a>¶
南故釋氏謂華夏為南贍部州其二十八宿所管者多¶
十二國之分野隨其所𨽻耳文獻通考云以十二次言¶
之牛女雖屬揚州而華夏之地所謂十二國者則不特¶
揚州而已又揚州雖可言東南而牛女在天則北方宿¶
也與南贍部州之説異矣且北斗七星其次舎自張而¶
至於角星書以為一主秦二主楚三主梁四主呉五主¶
趙六主燕七主齊五車五星其次舍在畢星書以為西¶
北一星主秦東北一星主趙燕東南一星主魯衛中央¶
<pb:KR3k0049_WYG_002-49b>¶
一星主楚西南一星主魏然則北斗五車所主者亦此¶
十二國而此二星初未嘗屬乎牛女也謂牛女専主華¶
夏可乎癸辛雜志云世以二十八宿配十二州分野最¶
為踈誕中間僅以畢昴二星管異域諸國鄭夾漈(云/云)趙¶
普有䟽云五星二十八宿在中國而不在四夷此言信¶
矣　按此三書俱不及乙已占何耶¶
宿字解釋名云宿宿也言星各止住其所也説苑辨物¶
篇曰二十八星所謂宿者日月五星之所宿也王充論¶
<pb:KR3k0049_WYG_002-50a>¶
衡云二十八宿為日月舍猶地有郵亭為長吏廨矣晉¶
天文志云四布於方各七為二十八舍觀此數公則宿¶
止當讀如本音呉都賦窮飛走之棲宿叶披重霄而髙¶
狩借韻耳未可固執宿為秀音也史記律書註正義秀¶
肅二音¶
行止異名凡星居之曰次曰舍曰留同舍曰合變為妖¶
星曰散經之曰歴相擊曰鬭又曰離復合合復離為鬭¶
早出曰嬴晩出曰縮又失次上二三宿曰嬴失次下二¶
<pb:KR3k0049_WYG_002-50b>¶
三宿曰縮在下而上曰陵韋昭謂突掩為陵在上而下¶
曰乘周匝曰繞東西曰鈎南北曰紀星月相陵曰食七¶
寸以内光芒相及曰犯居其宿曰守守之而久曰復(曰/還)¶
金鷄玉羊易是類謀曰當藏者出當出者消太山失金¶
鷄西嶽亡玉羊鄭𤣥云失金鷄者箕星玉羊者狼星¶
茀劇秦美新大茀經霣海水羣飛善曰茀彗星也¶
井中視星自井中視星所見不過數星自丘上以望則¶
見始出也非明益也勢使然也私心井中也公心丘上¶
<pb:KR3k0049_WYG_002-51a>¶
也(尸/子)¶
　　漢¶
金之散氣史記天官書曰漢者金之散氣其本曰水漢¶
星多則多水少則旱¶
河精川徳布精上為星河精上為天漢(河圖活/地象)¶
水氣天河水氣也精光轉運於天(詩/箋)水精為天漢(靈/憲)¶
水精上浮星元氣之英漢水之精也氣發而升精華上¶
浮宛轉隨流名之曰天河一曰雲漢衆星出焉(物理/論)¶
<pb:KR3k0049_WYG_002-51b>¶
天津爾雅曰析木謂之津箕斗之間漢津也郭璞注曰¶
津漢津也箕龍尾斗南斗天漢之津梁劉炫云天漢即¶
天河也天河在箕斗二星之間箕在東方木位斗在北¶
方水位分析水木以箕星為隔隔河須津梁以渡故謂¶
此次為析木之津也¶
從天轉地天河從北極分為兩頭至於南極其一經南¶
中過其一經東井過河者天之水也隨天而轉入地下¶
過(抱朴/子)¶
<pb:KR3k0049_WYG_002-52a>¶
七月案戸大戴禮曰夏小正曰七月漢案户漢天河也¶
户直户也言正南北也¶
星孛及漢傳曰昭公四年星孛及漢水祥也賈逵解曰¶
天漢水也或曰天河¶
渭水以象始皇都咸陽端門四達以則紫宫渭水貫都¶
以象天河橋橋南渡以法牽牛(三&KR0008;/皇圖)¶
天漢項羽封髙帝為漢王帝不悦蕭何曰語曰天漢其¶
稱甚美願大王王漢撫其民還定三秦天下河圖也(漢/書)¶
<pb:KR3k0049_WYG_002-52b>¶
天河與海通舊說天河與海通近世有人居海渚者年¶
年八月有浮槎去來不失期人有竒志立飛閣於槎上¶
多齎糧乘槎而去十餘月至一處有城郭状屋舎甚嚴¶
遥望宫中有織婦見一丈夫牽牛渚次飲之牽牛人乃¶
驚問曰何由至此此人為説來意拜問此是何處荅曰¶
君還至蜀都訪嚴君平則知之竟不及登岸因還至蜀¶
問君平曰某年某月有客星犯牽牛宿計其年月正是¶
此人到天河時也(博物/志)¶
<pb:KR3k0049_WYG_002-53a>¶
榰機石漢武帝令張騫使大夏尋河源乗槎經月而至¶
一處見城郭如州府室内有一女織又見一丈夫牽牛¶
飲河騫問曰此是何處荅曰可問嚴君平織女取榰機¶
石與騫而還後至蜀問君平君平曰某年某月客星犯¶
牛女榰機石為東方朔所識(荆楚嵗/時記)昔有一人尋河源¶
見婦人浣沙以問之曰此天河也乃與一石而歸問嚴¶
君平云此織女支機石也(集/林)嚴遵仙槎唐置之於麟徳¶
殿長五十餘尺聲如銅鐡堅而不蠧李徳裕截細枝尺¶
<pb:KR3k0049_WYG_002-53b>¶
餘刻為道像往往飛去復來廣明以來失之槎亦飛去¶
(洞天/集)元豐末有人㩦支機石頭投進者廣可二斗許不¶
圓微峩而碧色天漢左界比斗經其上(南壁閑/居緑)¶
天漢素女謝端少喪父母為隣人所養年十七未婚後¶
於海中得一大螺如斗許取貯瓮中毎早至野還見有¶
飲飯湯火端疑之於籬外窺見一少女從瓮中出至竈¶
下燃火便入問之女答曰妾天漢中白水素女天帝哀¶
卿孤貧恭順使我權相為守舎炊煑待卿取婦當還去¶
<pb:KR3k0049_WYG_002-54a>¶
今無故相伺不宜復留今留此殻貯米穀可得不乏忽¶
有風雨而去端得其米資其子孫(搜神記/發䝉記)¶
老公賜藥晉宋黄祖奉親至孝母病篤天漢明開有一¶
老公將小兒持箱自通即以兩丸藥賜母服之患頓消¶
因以停宿夜中㕔事上有五色氣際天琴歌清好祖徃¶
視之見坐帳裏四角及頂上各有一大珠形如鷄子明¶
彩炫燿(幽明/録)¶
五帝墟夫雲漢自坤抵艮為地紀北斗自乾攜巽為天¶
<pb:KR3k0049_WYG_002-54b>¶
綱其分野與帝車相直皆五帝墟也(唐/志)¶
鵲填烏鵲填河成橋而渡織女(淮南/子)¶
銀漢絳河天河謂之銀河銀漢河漢絳河明河李白詩¶
銀河倒㵼三石梁杜甫詩銀河倒列星古詩曰河漢清¶
且淺宋之問詩明河可望不可親願得乗槎一問津¶
銀灣銀浦許洞謂銀河為銀灣李賀謂為銀浦(鷄跖/集)¶
　　風¶
天地之使風者天地之使也(河圖辛/通記)¶
<pb:KR3k0049_WYG_002-55a>¶
萬物之首樂動聲儀云風者禮樂之始萬物之首¶
漂物管子曰風漂物者也風之所飄不避貴賤美惡宋¶
王風賦云楚王曰夫風者天地之氣漙暢而至不擇貴¶
賤髙下而加焉樂動聲儀云風者禮樂之始萬物之首¶
噫氣南郭子綦曰大塊噫氣其名曰風是惟無作作則¶
萬竅怒號而獨不聞之翏翏乎¶
無根陰陽散為風風氣無根也(五經/通義)¶
陰陽怒淮南子曰天之偏氣怒者為風春秋元命苞曰¶
<pb:KR3k0049_WYG_002-55b>¶
陰陽怒為風¶
太𤣥中精風&KR0636;太𤣥之中精故能動化百物而行乎天¶
上風陰也而其發為陽(子華/書)¶
天之號令翼氏風角曰風者天之號令所以譴告人君¶
者郎顗曰風者號令天之威怒蔡伯喈上封事曰風者¶
天之號令所以教人也張奐䟽曰風為號令動物通氣¶
四正四維風者陰陽亂氣激發而起者也猶人之内氣¶
因喜怒哀樂激越而發也故春氣温其風温以和喜風¶
<pb:KR3k0049_WYG_002-56a>¶
也夏氣盛其風熛以怒怒風也秋氣勁其風清以凄清¶
風也冬氣實其風惨以烈固風也此四正之風也又有¶
四維之風東北明庶庶物出幽入明也東南融風其道¶
以長也西南清明百物備成也西北不周方潛藏也此¶
八風者方土異氣徐疾不同和平則順違逆則凶非有¶
使之者也氣積自然怒則飛沙揚礫發屋㧞樹喜則不¶
摇枝動草順物布氣天地之性自然之體也(物理/論)¶
八風易緯曰八節之風謂之八風立春條風至春分明¶
<pb:KR3k0049_WYG_002-56b>¶
庶風至立夏清明風至夏至景風至立秋涼風至秋分¶
閶闔風至立冬不周風至冬至廣莫風至春秋考異郵¶
曰八風殺生以節翺翺風之為言萌也其立字䖝動於¶
几中者為風吕氏春秋曰何謂八風東北曰炎風(一曰/融風)¶
東方曰滔風東南曰薫風南方曰巨風西南曰凄風西¶
方曰飂風西北曰厲風北方曰寒風¶
喜氣怒氣黄帝風經曰調暢祥和天之喜氣也折揚奔¶
厲天之怒氣也風者氣也得怒之氣則暴得喜之氣則¶
<pb:KR3k0049_WYG_002-57a>¶
和得金之氣則涼得木之氣則温得火之氣則炎得水¶
之氣則烈¶
祥風黄帝占曰風不及地和緩而來謂之祥風符瑞圖¶
曰祥風者瑞風也一名景風尸子述太平事云其風春¶
為發生夏為長嬴秋為方盛冬為安靜四氣和為通正¶
謂之永風禮稽命徴曰出號令合民心則祥風至孝經¶
援神契云徳至八方則祥風至尚書大傳曰王者徳及¶
皇天則祥風起¶
<pb:KR3k0049_WYG_002-57b>¶
五風女媧没大庭氏之王有天下五風異色枚乗七發¶
曰衆芳芬鬰亂於五風(遁甲開/山圖)¶
夣風得相黄帝夣大風吹天下之塵垢皆去窹而嘆曰¶
風為號令執政者也垢去土后在也天下豈有姓風名¶
后者哉於是依占而求之得風后於海隅登以為相(帝/王)¶
(世/紀)¶
脯翣堯時厨中自生肉脯其薄如&KR1869;摇動則風生使食¶
物寒而不臭名曰脯翣(世/紀)¶
<pb:KR3k0049_WYG_002-58a>¶
解愠阜財舜作五弦之琴以歌南風歌曰南風之薫兮¶
可以解吾民之慍兮南風之時兮可以阜吾民之財兮¶
(世/紀)¶
恊風國語史伯對鄭桓公曰虞幕能聼恊風以成樂生¶
物者也虢文公諫周宣王曰先時五日瞽告有恊風至¶
陸機詩恊風旁駭陸雲詩恊風應律¶
折葢武王伐紂大風折葢太公因折葢之形而制曲葢¶
(崔豹古/今注)¶
<pb:KR3k0049_WYG_002-58b>¶
雷電以風周公居東二年為詩以貽王名之曰鴟鴞秋¶
大熟未獲天大雷電以風禾盡偃大木斯㧞邦人大恐¶
王與大夫盡弁以啓金縢之書乃得周公請代武王之¶
説王執書以泣曰昔公勤勞王家唯予冲人弗及知今¶
天動威以彰周公之徳王出郊天乃雨反風禾則盡起¶
(尚書/金縢)¶
别風韓詩外傳曰成王時越裳重譯而來朝曰久矣天¶
之不迅風疾雨也海不揚波也意者中國殆有聖人乎¶
<pb:KR3k0049_WYG_002-59a>¶
尚書大傳曰天無烈風淫雨意中國有聖人乎文心雕¶
龍云尚書大傳有别風淮雨帝王世紀云烈風淫雨别¶
列淮淫字似潛移淫列義當而不竒淮别理乖而新異¶
傳毅制詠已用淮雨固知愛竒之心古今一也¶
爰居避國語曰海鳥曰爰居止於魯國東門之外臧文¶
仲使國人祭之展禽曰今兹海其有災乎夫廣川之鳥¶
獸恒知而避其災也是嵗也海多大風冬燠虞翻注曰¶
是爰居之所避也賈逵注曰爰居雜縣也¶
<pb:KR3k0049_WYG_002-59b>¶
六鷁退六鷁退飛過宋都風也¶
占老子將去周出關以升崑崙關令尹喜占風逆知當¶
有神人來過乃歸道見老子老子知喜命應得道乃停¶
關下以長生之事授之(神仙/傳)¶
襲齊殿庶女者齊之寡婦養姑姑女利母財而殺母以¶
告寡婦婦不能自解以寃告天大風襲於齊殿(史/記)¶
御風列子御風常以立春歸於八荒立秋遊乎風穴是¶
風至則草木發生去則摇落謂之離合風(陸機/要覧)列子曰¶
<pb:KR3k0049_WYG_002-60a>¶
列子師老啇氏友伯髙子進二子之道乗風而歸莊子¶
曰列子御風冷然旬有五日而後返¶
蕭蕭荆軻入秦燕太子丹送别易水上歌曰風蕭蕭兮¶
昜水寒壮士一去兮不復還楚辭秋風瀏以蕭蕭(史/記)¶
雄風雌風楚襄王遊於蘭䑓之宫宋玉景差侍有風颯¶
然而至王乃披襟而當之曰快哉此風寡人所與庶人¶
共者耶宋玉對曰此獨大王之風耳庶人安得共之夫¶
風入於深宫經於洞房清清冷冷愈病析酲發眀耳目¶
<pb:KR3k0049_WYG_002-60b>¶
寧體便人此謂大王之雄風夫庶人之風塕然起於窮¶
巻之間動沙堁吹死灰憞㥵鬱邑毆温致濕此謂庶人¶
之雌風也¶
以鵲占風孝武坐未央前殿天新雨東方朔屈指獨語¶
上問之對曰殿後栢上有鵲立枝上東向而鳴視之果¶
然問朔何以知之對曰此以人事知之風從東方來鵲¶
尾長傍風則順背風則蹶必當順風而立是以知也(朔/傳)¶
李孝貞詠散東立朝雨霽南飛夜月明¶
<pb:KR3k0049_WYG_002-61a>¶
避風䑓拾遺記云漢成帝與趙飛燕戱於太液池毎輕¶
風時至飛燕殆欲隨風入水帝以翠纓結飛燕之裙今¶
太液池尚有避風䑓即飛燕結裙之處楊妃外傳云明¶
皇覧漢成帝外傳以趙飛燕身輕置七寶避風䑓謂妃¶
子曰爾則任吹多少妃子對曰霓裳一曲足以髙掩(前/世)¶
鄭公風射的山南有白鶴山此鶴為仙人取箭漢太尉¶
鄭𢎞嘗採薪得一遺箭頃有人覓𢎞還之問何所欲𢎞¶
識其神人也常患若邪溪載薪為難願旦南風暮北風¶
<pb:KR3k0049_WYG_002-61b>¶
後果然故若邪溪風至今猶然呼為鄭公風也(孔靈符/會稽記)¶
手指葛𤣥行過神廟乗車不下須臾有大風逐𤣥埃塵¶
漲天𤣥大怒曰小邪敢爾即舉手指風風便止(神仙/傳)¶
少女風管輅過清河倪太守時天旱倪問輅雨期輅曰¶
今夕當雨樹上已有少女微風樹間又少男風起衆鳥¶
和鳴其應至矣須臾雨至(别/傳)劉孝威詩電舒長男氣枝¶
摇少女風¶
扇蔽庾亮出鎮江州以帝舅故内執朝權王𨗳不能平¶
<pb:KR3k0049_WYG_002-62a>¶
時王在冶城坐大風揚塵王輙舉扇拂塵曰元規塵汙¶
人(世/説)¶
仁風晉陽秋曰袁宏為東郡守謝安執宏手授扇宏曰¶
謹當奉揚仁風慰彼黎庶¶
清風謝安云小時在殿廷㑹見王丞相便覺清風來拂人¶
青鳥啣符呉真君嘗遇大風書符置屋上有青鳥啣去¶
風即止(續仙/傳)¶
司風令史明帝體肥憎風夏月常着小皮衣拜左右二¶
<pb:KR3k0049_WYG_002-62b>¶
人為司風令史風起方靣輙先起聞(宋/書)¶
長風宋書曰宗慤字元幹少時從父徵士炳問其志荅¶
曰願乗長風破萬里浪　髙唐賦曰長風至而波起西¶
京賦長風激於别隯起洪濤而揚波江賦長風颹以増¶
扇¶
小人風齊神武時芒山之役風從西來入營李業興曰¶
小人風來當大勝神武曰若勝以爾為本州刺史後果¶
驗(北/史)¶
<pb:KR3k0049_WYG_002-63a>¶
䟦扈將軍隋煬帝泛舟忽陰風波嘆曰此風可謂䟦扈¶
將軍(清異/録)¶
如焚侯君集平髙昌之後太宗欲以其地為郡縣褚遂¶
良曰髙昌塗路沙磧千里冬風氷冽夏風如焚行人遇¶
之多死(貞觀/政要)¶
勝風山人包超明皇令隨哥舒翰西征毎陣常得勝風¶
(酉陽/雜爼)¶
巽二起風蕭志忠景雲元年為晉州刺史將以臘日畋¶
<pb:KR3k0049_WYG_002-63b>¶
遊先一日有樵者於霍山見一長人向谷長嘯俄有兕¶
鹿豕狐兎雉鴈駢匝百許長人曰余𤣥冥使者奉北帝¶
之命明日蕭使君當畋汝軰若干合鷹死若干合箭死¶
羣獸皆戰懼請命有老麋屈滕求救使者曰東谷嚴四¶
善謀可就彼祈求羣獸從行樵者覘之至東谷有黄冠¶
一人老麋哀請黄冠曰若祈滕六降雪巽二起風即蕭¶
使君不復遊獵矣昨滕六䘮偶得美女納之雪立降矣¶
巽二好飲酒得醇醪賄之則風立生有二狐自稱能取¶
<pb:KR3k0049_WYG_002-64a>¶
之羣獸散去翌日未明風雪暴至竟日乃罷蕭使君不¶
復獵矣(幽怪/録)¶
銀瓶止風天寶時一日大風卒起詔不空禳止請銀瓶¶
一枚作法加持須臾戢靜忽因池鵝悞觸瓶傾其風又¶
作急暴過前勅令再止隨止隨効帝乃賜號曰知藏焉¶
(宋髙/僧傳)¶
封十八姨天寶中崔元微春時月夜於苑中見青衣女¶
伴曰楊氏李氏陶氏又緋衣小女曰石醋醋忽報封家¶
<pb:KR3k0049_WYG_002-64b>¶
十八姨來言辭冷冷有林下風醋醋曰女伴在苑中毎¶
被惡風相撓常求十八姨相庇處士毎嵗旦作一朱幡¶
上圖日月五星之文於二月一日平旦微有東風立於¶
苑東則免難矣崔明年至此日立幡是日東風刮地折¶
木飛花而苑中繁花不動崔始悟女伴即衆花之精封¶
家姨乃風神也(博異/記)¶
占風鐸唐岐王宫中於竹林内懸碎玉片子毎夜聞玉¶
片子相觸之聲即知有風號占風鐸(開元/遺事)¶
<pb:KR3k0049_WYG_002-65a>¶
相風旌五王宫中各於庭中立長竿掛五色旌於竿頭¶
旌之四埀綴以小金鈴有聲即使侍從者視旌之所向¶
可以知四方風候(開元/遺事)¶
詠薫風桞公權侍文宗遊後庭聨句帝曰人皆苦炎熱¶
我愛夏日長桞曰薫風自南來殿閣生微凉(本/傳)¶
貪狼風前蜀王衍咸寧元年十月幸秦州至梓橦大風¶
發屋㧞木太史曰此貪狼風也當有敗軍殺將者衍不¶
省至綿谷而唐師入其境衍懼遽還唐師所至州縣俱¶
<pb:KR3k0049_WYG_002-65b>¶
迎降¶
東方生風東者日之初風者教之始天之使也所以發¶
號施令故生自東方也景霽山昏蒼埃際合崖谷若一¶
巖岫之風也黄白昏埃晩空如堵獨見天垂川澤之風¶
也加以黄黒白埃承下山澤之猛風也(内經五/運行論)鳴紊啟¶
折風之化也振拉摧㧞風之用也(上/)¶
風師吕氏春秋曰風師曰飛亷應劭云飛亷神禽能致¶
風氣者也楚詞後飛亷使奔属風俗通云周禮以桞箕¶
<pb:KR3k0049_WYG_002-66a>¶
祀風師風師者箕星也箕主簸揚能致風氣昜巽為長¶
女長者伯也故曰風伯戌之神為風伯故以丙戌日祀¶
於西北火勝金為木相也晉天文志曰箕一名天鷄主¶
八風凡日月宿在箕壁軫翼者風起孫子火攻之法曰¶
起火有日月者月在箕畢軫翼也四宿者風起之日也¶
春秋緯曰月失其行離于箕者風揚沙郊祀志注師古¶
曰風伯飛亷雨師屛翳也説者謂為箕畢星志既言二¶
十八宿又有風伯雨師則知非箕畢也風伯名方道彰(七/籖)¶
<pb:KR3k0049_WYG_002-66b>¶
磔爾雅云祭風曰磔孫炎云既祭披磔其牲以風散之¶
李巡曰祭風以牲頭蹄及皮破之以祭故曰磔郭璞曰¶
今俗當大道中磔狗云以止風此其象云¶
羊角莊子曰鵬之背若太山鵬翼若垂天之雲摇羊角¶
而上者九萬里絶雲氣負青天司馬注羊角風曲上行¶
若羊角駱賔王啟摶羊角以垂天展驥足而騰景王勃¶
啓牛蹄已倦臨大壑而驤鱗羊角可逢想髙衢而撫翼¶
異名爾雅云南風曰凱風(詩弼風凱/風自南)東風曰谷風(邶風/習習)¶
<pb:KR3k0049_WYG_002-67a>¶
(谷/風)北風謂之凉風(邶風北/風其凉)西風謂之秦風(大雅大/風有隧)焚輪¶
謂之頺(郭曰暴風從上下/小雅惟風及頺)從上下曰颷(説文颷/疾風也)亦曰扶¶
摇廻風(楚詞悲/廻風)曰飄日出而風曰暴陰而風曰曀風而¶
雨圡曰霾月令云疾風曰肓風風俗通曰猛風曰颲凉¶
風曰瀏微風曰飉小風曰颼小風從孔來曰&KR0146;¶
不鳴條儒者論太平瑞應皆言五日一風風不鳴條(論/衡)¶
董仲舒云太平之世風不摇條開甲破萌而已(西京/雜記)太¶
平時陰陽和風雨咸同海内不偏地有險昜故風有遲¶
<pb:KR3k0049_WYG_002-67b>¶
疾雖太平之政猶有不能均同也唯平均乃不鳴條(易/稽)¶
(覧/圖)¶
君子風風或清明來久長不摇樹木枝葉離地三二丈¶
者此有龍徳在於下風或清明不及二三尺者此君子¶
之風也(風俗/通)¶
髙下風髙者道逺下者道近凡大風非常三日三夜者¶
天下盡風也二日二夜者天下半風也一日一夜者千¶
里風也(抱朴/子)¶
<pb:KR3k0049_WYG_002-68a>¶
疾遲凡風動初遲後疾其來逺初急後緩其發近凡風¶
動葉十里鳴條百里摇枝二百里墮葉三百里折小枝¶
四百里折大枝五百里飛沙石千里㧞大樹根五千里¶
凡鳴條以上皆百里風也(乙已/占)¶
鳥巢扶枝鳥鵲識嵗之多風去喬木而巢扶枝注扶旁¶
也(淮南/子)¶
鳥向風立魚逆水而上鳥向風而立取其鱗羽之順也¶
有微風不知所從來但觀鳥之所向(𤨏碎/録)¶
<pb:KR3k0049_WYG_002-68b>¶
酒沈溢淮南子曰物類之相應𤣥妙深微論辯不能解¶
故東風至而酒沈溢造化權輿云以為東方之氣風也¶
故凍非東風不能解湛非東風不能溢¶
虎嘯春秋元命苞曰猛虎嘯谷風起類相動也淮南子¶
曰虎嘯而谷風至注虎陽獸也與風類同成公綏嘯賦¶
云飛亷皷於幽隧猛虎應於中谷¶
鳶鳴前有塵埃則載鳴鳶注鳶鳴則風生(禮記/曲禮)¶
惠風魏都賦惠風如薫邊讓章華䑓賦曰惠風春施謝¶
<pb:KR3k0049_WYG_002-69a>¶
混游西池詩云惠風蕩繁囿吕向曰春風也晉袁羊曰¶
何嘗見明鏡疲於屢照清流憚於惠風¶
光風招魂云光風轉惠汜崇蘭此注光風謂雨已日出¶
而風草木有光也¶
緒風楚詞款秋冬之緒風注云緒餘也謝靈運詩初景¶
革緒風新陽改故陰顔延年和謝詩云倚巖聴緒風¶
厲風莊子云冷風則小和飄則則大和厲風濟則衆竅¶
為虚而獨不見之調調之刀刀乎注泠泠小風厲風大¶
<pb:KR3k0049_WYG_002-69b>¶
風也¶
獵葉風周生列子曰夫獵葉之風不應八節¶
石尤風宋孝武帝丁督䕶歌云願作石尤風四靣斷行¶
旅陳子昴入峽阻風云故鄉今日友歡㑹坐應同寧知¶
巴峽路辛苦石尤風戴叔倫贈裴明州詩知得未得去¶
慚愧石尤風郎士元留盧秦卿詩知有前期在難分此¶
夜中無將故人酒不及石尤風李義山詩來風貯石郵¶
香風王子年拾遺記曰瀛洲時有香風冷然而起張袖¶
<pb:KR3k0049_WYG_002-70a>¶
受之則歴年不歇着肌膚必軟滑¶
祛塵風崑崙山有四面風者言東南西北一時俱起也¶
又有祛塵之風若衣服塵汚者風至吹之衣則浄如浣¶
濯¶
落梅風五月有落梅風江淮以為信風又有霖霪號為¶
梅雨沾衣服皆敗(風土/記)¶
黄雀風南中六月則有東南長風俗號黄雀風時海魚¶
化為黄雀因為名也(風土/記)¶
<pb:KR3k0049_WYG_002-70b>¶
鯉魚風提要録鯉魚風乃九月風也李賀詩門前流水¶
江陵道鯉魚風起芙蓉老又古詞云瑞霞成綺映舴艋¶
鯉魚風起¶
信風江淮船泝流而上常待東北風謂之信風七八月¶
有上信三月有鳥信五月有麥信(國史/補)¶
花信風徐鍇嵗時記云三月花開名花信風東臯雜録¶
江南自初春至初夏五日一畨風候謂之花信風梅花¶
風最先楝花風最後凡二十四畨以為寒絶也后詩人¶
<pb:KR3k0049_WYG_002-71a>¶
詩云楝花開後風光好梅子黄時雨意濃徐師川詩云¶
一百五日寒食雨二十四畨花信風又古詩云早禾映¶
雨初晴后苦楝花風吹日長¶
颶風嶺南録云嶺㠐秋夏雄風曰颶發自午至夜半乃¶
止仆屋僵樹甚者颺屋瓦若飛蝶累年一發或嵗再三¶
南越志云熈安間多颶風颶者具四面之風也一曰具¶
風常以六七月發未至時三日鷄犬為之不寧大者或¶
至七日小者一二日外國以為黑風嶺表録異云南海¶
<pb:KR3k0049_WYG_002-71b>¶
秋夏間或雲物慘然有暈如虹長六七尺此候則颶風¶
必發故呼為颶毋見忽有震雷則颶風不作矣舟人嘗¶
以為候預為備之番禺雜記云颶風將作有微風細雨¶
先緩後急謂之鍊風¶
舶䑲風呉中梅雨初過颯然清風而至彌旬謂之舶䑲¶
風此畨啇客海舶初回風送而至(𤨏碎/録)呉中毎暑月則¶
東南風數日甚者至踰旬而止呉人名之曰舶趠風云¶
海外舶船禱於神而得之乗此風到浙江間也東坡呉¶
<pb:KR3k0049_WYG_002-72a>¶
中詩云三旬已過黄梅雨萬里初來舶趠風(唐溪/詩話)¶
古風發屋折木者曰怒風揚沙轉石者曰狂風四轉五¶
復者曰亂風暴風卒起乍有乍無者曰暴風獨鹿蓬勃¶
者曰勃風扶摇羊角者曰飄風風來清涼温和塵埃不¶
起者曰和風(乙己/占)¶
四方風南越志云熈安界多風俗號為四方之風¶
五風信吳俗以十月初五日為五風生日太湖漁者千¶
餘家盛陳牲醴饗並湖諸神祠祈此日有風則毎五日¶
<pb:KR3k0049_WYG_002-72b>¶
風雨如期而至終嵗皆然可以揚㠶取魚謂之五風信¶
海風海道之險曰癡風曰黒風癡風之作連日怒號不¶
已四方莫辨黒風則天色晦冥不分晝夜(圖/經)¶
俊風正月時有俊風俊者大也大風南風也何大於南¶
風也曰合冰必於南風解冰必於南風生必於南風收¶
必於南風故大之也(大戴/禮)¶
剛風鴟鳶展趐不能動去地四十里風力猛壮可騐有¶
剛風世界(抱朴/子)¶
<pb:KR3k0049_WYG_002-73a>¶
風山北屋縣故城西十里有風山其山有穴如輪風氣¶
蕭索常不止¶
風門山風門山有石門去地百餘丈將欲風起此門隠¶
隠有黒氣上須臾有黒風竟天(武陵/記)¶
風母風母出九徳縣似猨見人若慚出頸打殺得風還¶
活(劉欣期/交洲記)¶
風井盛𢎞之荆州記曰冝都佷山縣山有風穴口大數¶
尺名曰風井夏則風出冬則風入風出入之時吹拂左¶
<pb:KR3k0049_WYG_002-73b>¶
右常浄暑月經之凛然有衣裘想袁山松云夏則風出¶
冬則風入春秋分則靜余徃觀之其時四月去穴數數¶
丈須臾寒慄言至六月中尤不可當徃人有冬過者置¶
笠穴中風吸之經日還步陽溪得其笠則知潛通矣(水/經)¶
風穴龍山石上徃徃有仙人及龍迹故以為名四麓各¶
有一大穴大如車輪春則風生東秋出西夏出南冬出¶
北不相奪倫有沙門法猛於夏日入其東穴見石屋石¶
人欲窮諸穴便見有人厲聲云法師其餘皆如東者不¶
<pb:KR3k0049_WYG_002-74a>¶
宜來見穢猛乃愕然不覺身在穴外(邢子勵/地記)¶
犬自穴出汝南臨汝縣有小山曰崆峒其顛洞穴如盎¶
将有大風雨則白犬自穴出田夫以為候亦名曰玉燭¶
峯(三水/小牘)¶
見雲知風白崖山之右有巨穴如井不知淺深穴口四¶
圍津津如汗間有氣出騰空為白雲須臾風起怒號如¶
雷里人見雲即知風氣散則風定細則風小盛則風猛¶
窒其穴風雖少而民多瘴開則風如故而瘴亦衰¶
<pb:KR3k0049_WYG_002-74b>¶
風輪子華子云棲三陰之正氣於風輪其專精之名曰¶
太𤣥寶積經云有風輪名清涼能使一雲普覆三千大¶
千世界¶
三種風輪難陀苑中自然有三種風輪曰開曰净曰吹¶
開者有風來開苑諸門净者有風輪來掃除其地今皆¶
清净順者有風輪來吹諸華樹令花布散(起世/經)¶
山&KR0968;法獄之山有獸其名曰山&KR0968;(暉/)其行如風見則天¶
下大風(山海/經)¶
<pb:KR3k0049_WYG_002-75a>¶
折丹大荒之中有山曰鞠陵焉山有人名曰折丹處東¶
極以出入風折丹神人也(山海/經)¶
蓬蓬風謂蛇曰予蓬蓬然起於北海而入於南海也夫¶
折大木飛大屋者惟我能也(莊子/秋水)¶
嫋嫋九歌曰嫋嫋兮秋風洞庭波兮木葉下謝靈運詩¶
嫋嫋秋風過湯惠休白紵歌秋風嫋嫋入曲房¶
瑟瑟劉公幹贈從弟詩亭亭山上松瑟瑟谷中風¶
獵獵鮑明逺還都詩鱗鱗夕雲起獵獵晩風遒¶
<pb:KR3k0049_WYG_002-75b>¶
鯨魚報風扶南之西海裏有山週迴千里有大石名為¶
海彭濶可百里海神欲為風暴動但先聞此石震響如¶
雷則鯨便起而風也(扶南/傳)¶
髙沙洞朝鮮慶尚道清道郡南二里有鰲山東有一谷¶
名曰髙沙洞天將風雨先期而鳴噴出雲氣雲入洞内¶
則雨雲出洞外則風大鳴則即日有驗小鳴則三二日¶
乃驗(志/)¶
相風帝與娥皇汎於海上以桂枝為表結芳茅為旗刻¶
<pb:KR3k0049_WYG_002-76a>¶
玉為鳩置與表端言知四時之候今之相風此遺像也¶
(王子年/拾遺記)¶
相風鳥長安南有靈䑓髙十仞上有銅渾天儀又有相¶
風銅烏或云遇千里風乃動(郭縁生/述征記)¶
　　雷¶
天皷河圖帝通紀曰雷天之皷也(抱朴/子同)¶
陰陽合春秋元命苞曰陰陽合為雷曾子曰陰陽之氣¶
俱則為雷楊泉物理論曰積風成雷¶
<pb:KR3k0049_WYG_002-76b>¶
陰陽相薄陰陽相薄感而為雷激而為霆(穀梁/傳)説文霆¶
雷餘聲也鈴鈴所以挺出萬物震劈歴萬物者(徐鉉云/别作霹)¶
(靂/非)五經通義震與霆皆霹靂也東京賦霹靂激而増響¶
前天文志辟歴夜明晉書楚王瑋傳大風雷雨礔礰¶
天地長子雷於天地為長子以其首長萬物與其出入¶
也陽用事百八十三日而終陰用事亦百八十三日而¶
終雷二月出地百八十三日雷出則萬物出八月入地¶
百八十三日雷入則萬物入此其常經也故雷安萬物¶
<pb:KR3k0049_WYG_002-77a>¶
安雷害萬物害猶國也君安國亦安君害國亦害(洪範/論)¶
人君之象於易雷以二月出其卦曰豫言萬物隨雷出¶
地皆逸豫也以八月入其卦曰歸妺言雷復歸入地則¶
孕毓根核保藏蟄蟲避盛陰之害出地則養長華實發¶
楊隠伏宣盛陽之徳入能除害出能興利人君之象也¶
(五行/傳)雷以十一月起黄鍾二月大聲八月閉藏(京房/占)¶
辟陰除害孔子云雷之始發大壯始君弱臣強從解起¶
靁者所以開發萌芽辟隂除害萬物須靁而解資雨而¶
<pb:KR3k0049_WYG_002-77b>¶
潤故經曰靁以動之雨以潤之王者崇寛大順春令則¶
靁應節不則發動於冬當震反潛故易傳曰當靁不靁¶
太陽弱也(後漢郎/顗傳)¶
號令郎顗曰雷者號令其徳生養¶
出滯虢文公諫周宣王曰陰陽分布震雷出滯(國/語)¶
拒難折衝五星占云雷電殺人何雷天拒難折衝之臣¶
也君承用節度即雷以節暴人威福則雷電殺人(京房/易傳)¶
大陽激氣雷者太陽之激氣也正月陽動故正月始雷¶
<pb:KR3k0049_WYG_002-78a>¶
五月陽盛故五月雷迅秋冬陽衰故秋冬雷潛盛夏之¶
時太陽用事陰氣乗之陰陽分争則相校軫校軫則激¶
射激射為毒中人輙死中木木折中屋屋壊人在木下¶
屋間偶中而死矣(論/衡)¶
震驚百里論語䜟曰雷震百里聲相附宋均注曰雷動¶
百里故因以制國也雷聲為諸侯之政教所至相附近¶
也酈炎對事曰或曰雷震驚百里何以知之炎曰以其¶
數知之夫陽動為九其數三十六陰靜為八其數三十¶
<pb:KR3k0049_WYG_002-78b>¶
二一陽動二陰從故曰百里論衡云千里不同風百里¶
不共雷¶
蔵氷棄氷凡藏氷以時則雷出不震棄氷不用則雷不¶
發而震(左/傳)¶
陽聲雷者陽聲出非其時臣竊君柄之象(唐五/行志)¶
天怒論衡曰世名雷電為天怒隆隆之聲天怒之音呉¶
武陵遺孟簡書曰古稱一世三十年子厚之斥十二年¶
殆半世矣霆碎電射天怒也不能終朝聖人在上安有¶
<pb:KR3k0049_WYG_002-79a>¶
畢世而怒人臣耶¶
雄雷雌雷春雷初起其音洛洛霹靂者所謂雄雷旱氣¶
也其鳴依依音不大霹靂者謂之雌雷水氣也(師/曠)¶
軒轅星軒轅星主雷雨之神(春秋合/城圖)¶
雷君雷君出裝隠隠西行霖雨不止流為江河(易林/變占)¶
雷公圖畫之工圖雷之狀畾畾如連皷形又圖一人若¶
力士謂之雷公使之左手引連皷右手椎之(論/衡)雷公江¶
赫冲(道/經)¶
<pb:KR3k0049_WYG_002-79b>¶
黄帝雷精黄帝以雷精起(河/圖)¶
塗山雷震禹㑹塗山之夕大風雷震有甲步卒千餘人¶
其不被甲者以紅綃帕抹其額自此遂為軍儀之服(一/儀)¶
(實/録)¶
射天震死帝武乙無道為偶人謂之天神與之博令人¶
為行天神不勝乃僇辱之為革囊盛血仰而射之命曰¶
射天武乙獵於河渭之間暴雷武乙震死(史/記)¶
震乗武王伐紂雨甚雷疾武王之乗雷震而死周公曰¶
<pb:KR3k0049_WYG_002-80a>¶
天不祐周矣太公曰君秉徳而受之不可如何也(六/韜)¶
雷電以風尚書大傳云周公薨成王欲𦵏之於成周天¶
乃雷電以風禾即盡偃大木斯㧞周人大恐王𦵏周公¶
於畢示不敢臣也張奐䟽云昔周公𦵏不如禮天乃動¶
威¶
雷師穆天子傳云吉日辛酉天子升崑崙之丘以觀黄¶
帝之宫而封豊隆之𦵏以詔後世郭璞云豊隆筮師御¶
雲得大壯卦遂為雷師淮南子曰季春三月豊隆乃出¶
<pb:KR3k0049_WYG_002-80b>¶
以將其雨張衡思𤣥賦云豊隆軒其震霆雲師&KR1949;以交¶
集抱朴子云故聾瞽在乎形噐則不信豊隆之與𤣥象¶
矣玉樞經雷師皓翁悉力雷司委心火部¶
雷神隨擊東海上有勇士曰菑丘訢以勇遊於天下過¶
神淵飲馬馬沉訢去朝服㧞劍而入三日三夜殺二蛟¶
龍而出雷神隨而擊之十日十夜眇其左目(韓詩/外傳)¶
擊齊䑓淮南子曰庶女呌天雷電下擊景公䑓隕支體¶
傷折海水大出許慎註云庶賤之女齊之寡婦無子不¶
<pb:KR3k0049_WYG_002-81a>¶
嫁事姑謹敬無男有女女利母財令母嫁婦婦終不肯¶
女殺母以誣寡婦婦不能自明寃結呌天天為作雷電¶
下擊景公之䑓隕壊也毁景公之支體海水為之大溢¶
出也¶
震廟九月己卯晦震夷伯之廟罪之也於是展氏有隠¶
慝焉(左傳/十五)¶
感雷而生子路感雷精而生尚剛好勇親涉衛難結纓¶
而死孔子聞而覆醢毎聞雷鳴乃中心惻怛故後人忌¶
<pb:KR3k0049_WYG_002-81b>¶
焉以為常也(論語/説)¶
雷火化雀秦穆公出狩天震大雷下有火化為白雀䘖¶
丹書集公車曰秦伯霸(尚書/中候)¶
無雲而雷史記秦二世元年天無雲而雷劉向以為雷¶
當託於雲猶君託臣陰陽之合也二世不恤天下萬民有¶
怨畔之心是嵗陳勝起天下畔趙髙作亂秦遂以亡一¶
曰易震為雷為貌不恭也(前漢/書)¶
母畏雷蔡順母平生畏雷自亡後毎有雷震順奔塜泣¶
<pb:KR3k0049_WYG_002-82a>¶
曰順在此(汝南先/賢傳)晉書王裒孝子傳竺彌伏父墳泣同¶
避雷室湖陽縣春秋蓼國樊重之邑也重母畏雷為石¶
室避之悉以文石為堦砌今猶存(盛𢎞之/荆州記)¶
辨誣河南李叔卿為功曹應舉孝亷同時應者害之使¶
婢宣言叔卿淫其寡妹其妹傷被淫之名遂到府門自¶
殺叔卿亦自殺明已無愆也後三年霹靂害叔卿者以¶
屍置叔卿塜前其家收而𦵏之秋又震發其塚(列女/后傳)¶
失匕箸曹公從容謂先主曰天下英雄唯使君與操本¶
<pb:KR3k0049_WYG_002-82b>¶
初之徒不足數也先主方食失匕箸㑹雷大震先主曰¶
聖人言迅雷風烈必變良有以也一震乃可致此(華陽/國志)¶
虎衘曹爽夣二虎衘雷公若二升椀放着庭中以問占¶
者馬訓曰憂兵訓退告妻曰爽將以兵亡不出旬日(世/語)¶
遇震不驚世説云夏候太初嘗倚柱作書時大雨霹靂¶
破所倚柱衣服焦然神色無變書亦如故賔客左右皆¶
跌蕩不得住(曹嘉之晉紀/作諸葛誕)語林云夏侯太初從魏帝拜¶
陵陪列於松柏下時暴雨霹靂正中所立之樹冠冕焦¶
<pb:KR3k0049_WYG_002-83a>¶
壊左右覩之皆伏太初顔色不改(减榮緒亦/作諸葛誕)載記劉曜¶
年八嵗從元海獵於西山遇雨止樹下雷震樹旁人莫¶
不顛仆曜神色自若元海異之曰此吾家千里駒也¶
寢栢移災王丞相令郭璞試作一卦卦成郭意色甚惡¶
云公有震厄王問有可消伏理不郭曰命駕西出數里¶
得一栢樹截斷如公長置床上常寢處災可消矣王從¶
其語數日中果震栢粉碎子弟皆稱慶大將軍云君乃¶
復委罪於樹木(世/説)¶
<pb:KR3k0049_WYG_002-83b>¶
雷車義興人姓周永和中出都日暮道邊有一新草小¶
屋有一女出門望見周曰日已暮前村尚逺臨賀詎得¶
至周便求寄宿向一更中聞外有小兒喚阿香官喚汝¶
推雷車女乃辭去明朝視宿處乃見一新塜後五年果¶
作臨賀太守(續搜/神記)桞公權嘗見親故說元和末止建州¶
山寺中夜半覺門外喧閙因潜於牕櫺中觀之見數人¶
運斤造雷車如圖畫者(酉陽/雜爼)白日揚光雷車避藏(易/林)¶
雷神堕地晉扶風楊道和夏于田中值雷雨至桑下霹¶
<pb:KR3k0049_WYG_002-84a>¶
靂下擊之道和以鋤格折其肱遂落地不得去色如丹¶
目如鏡毛角長三尺餘狀如六畜頭似彌猴(捜神/記)¶
震惡佛佛虜凶虐暴忍常自言國名佛佛則是佛中之¶
佛尋被震死既塟又震出之題背四字表其凶逆(異/苑)¶
震齋棟齊永明十一年三月震於東齋棟崩左右宻欲¶
治繕竟陵王子良曰此豈可治留之志吾過且旌天之¶
愛我也明年子良薨(南齊/書)¶
擊大航顧恊為通事舍人大通二年霆擊大航然盡建¶
<pb:KR3k0049_WYG_002-84b>¶
康縣馳啓恊以為非吉祥未即呈聞后帝知之曰霆之¶
所擊一本罰惡龍二彰朕之有過恊掩惡揚善非曰忠¶
公由是見免(南/史)¶
霹靂鬭神武嘗閱馬於北牧道逢暴雨大雷電震地前¶
有浮圖一所神武令薛孤延唱殺繞浮圗走火按稍直¶
前未至三十步震燒浮圖孤延唱殺繞浮圖走火遂滅¶
孤延還眉鬚及馬&KR1058;尾皆焦神武嘆其勇决曰薛孤延¶
乃能與霹靂鬭(北齊/書)¶
<pb:KR3k0049_WYG_002-85a>¶
雷卵牙門將陳義即雷之諸孫昔陳氏因雷雨晝冥庭¶
中得大卵覆之數月卵破有嬰兒出焉自後日有雷扣¶
擊戸庭入其室中就於兒所似若乳哺者嵗餘兒能食¶
乃不復至遂以為己子義即卵中兒也(投荒/雜記)丁謂撰記¶
云舊記云雷欽州南七里有擎水雷今南渡是也始者¶
里民陳氏家無子因射獵中獲一大卵圍及尺餘擕歸¶
家不知其何名忽一日霹靂而開遽生一子鞠育撫養¶
遂成其家鄉俗異之曰雷種陳天建二年也¶
<pb:KR3k0049_WYG_002-85b>¶
雷公夾樹唐代州西十餘里有大槐震雷所擊中裂數¶
丈雷公夾於樹間吼如霆震時狄仁傑為都督賔從徃¶
觀衆皆披靡無敢進者仁傑單騎逕進廹而問之乃云¶
樹有乖龍所由令我逐之落勢不堪為樹所夾若相救¶
者當厚報徳仁傑命鋸匠破樹方得出其後吉㓙必先¶
報命¶
分地界開元中漳泉二州分彊界不均互訟于䑓省制¶
使不能斷者數年一日忽大雷雨霹靂一聲崖壁中裂¶
<pb:KR3k0049_WYG_002-86a>¶
所競之地拓為一逕因為官道壁中有方篆六行二十¶
四字皆廣數尺人莫能識貞元初流人李&KR0008;辯之曰漳¶
泉兩州分地太平永安龍溪山髙氣清千年不惑萬古¶
作程所云永安龍溪者兩郡界首鄉名也(漳泉故事/録異記)¶
方士致雷𤣥宗嘗冬月召山人包超令致雷聲超對曰¶
來日及午有雷遂令髙力士監之一夕醮式作法及明¶
至已矣天無纎翳力士懼之超曰將軍視南山當有黒¶
氣如盤矣力士望之如其言有頃風起黑氣彌漫疾雷¶
<pb:KR3k0049_WYG_002-86b>¶
數聲(酉陽/雜爼)¶
霹靂車李鄘在北都介休縣百姓送解牒夜止晉祠宇¶
下夜半有人叩門云介休王暫借霹靂車某日至介休¶
收麥良乆見數人共持一物如幢扛上環綴旗幡其幡¶
凡二十八葉毎葉有光如電起以授之百姓遍報鄰村¶
村人悉不信其日介山上有雲氣蔽天注雨如綆風吼¶
雷震凡損麥千餘頃數村以民為妖訟之(酉陽/雜爼)¶
雷公形貞元四年宣州忽大雷雨一物墮地猪首手足¶
<pb:KR3k0049_WYG_002-87a>¶
各兩指執一赤虵嚙之俄頃雲暗而失時皆圖而傳之¶
(酉陽/雜爼)雷州春夏多雷無日無之秋日則伏地中其狀如¶
彘人取而食之(國史/補)嘗有雷民因大雷電空中有物豕¶
首鱗身狀甚異民揮刀以斬其物踣地血流道中而震¶
雷益厲其夕凌空而去自後揮刀民居屋頻為天火所¶
災雷民圖雷以祀者皆豕首鱗身也(投荒/雜録)¶
震林甫元和元年六月惠州一娼女震死於市衢脇下¶
有朱字云李林甫以毒虐弄正權帝命震死(龍城/録)¶
<pb:KR3k0049_WYG_002-87b>¶
震逆臣宫元和中李師道據青齊不貢不覲憲宗命将¶
討之王師不利而師道益驕乃建新宮擬天子正衙卜¶
日而居是夕雲物遽晦風雨如撼遂為震擊傾圮俄復¶
繼以天火了無遺者青齊人相顧語曰人臣逆君謫見¶
於天安可迯其戾乎旬餘師道果誅死(宣室/志)¶
震寺刹蕭澣初至遂州造二旛刹施於寺齋慶畢作樂¶
忽暴雷震刹俱成數十片至來嵗雷震日澣死(酉陽/雜爼)¶
瓮列梁上元稹在江夏襄州賈塹有庒新起堂上梁纔¶
<pb:KR3k0049_WYG_002-88a>¶
畢疾風甚雨時庒客輸油六七瓮忽震一聲油瓮悉列¶
於梁上一滴不漏其年元卒(酉陽/雜爼)¶
劈山填石東陽郡濵於浙江有山周數百里江水曲而¶
環焉遷滯舟楫人頗病之常侍敬昕太和中出守其山¶
一夕雲物曛晦暴風雷電動蕩室廬江水騰溢莫不惶¶
惑迨曉方霽人徃視之已劈而中分相逺數百步引江¶
流直而貫焉其環曲處悉填以石遂無縈繞之患(宣室/志)¶
兄弟五人葉遷韶曾避雨救雷公於夾樹間翌日雷公¶
<pb:KR3k0049_WYG_002-88b>¶
以墨篆一卷與之曰依此可致雷雨袪疾苦立功救人¶
我兄弟五人要聞雷聲但喚雷二雷五性剛躁無危急¶
之事不可喚之自是行符致雨咸有殊効嘗醉於吉州¶
為太守所辱乃大呼雷五時郡中亢旱忽震霹暴作太¶
守下階禮接請為致雨信宿霑足因為逺近所傳(神仙感/應傳)¶
雷神移床呉柴再用為光州一日大震雷家人皆伏匿¶
再用當户危坐不動俄見有襦袴四人舁再用坐敗床¶
出庭中復大震屋折有龍出(九國/志)¶
<pb:KR3k0049_WYG_002-89a>¶
雷公籙巴蜀間於髙山頂或潔地建天公壇祈水旱葢¶
開元中上帝所降儀法以示人也其壇或牛羊所犯及¶
預齋者飲酒食肉多為震死新繁人王蕘因徃别業村¶
民烹豚待之有一人自天公齋廽乃即席食肉王謂曰¶
爾不懼雷霆耶曰我與雷為兄弟何懼之有王異之乃¶
詰其所謂曰我受雷公籙與雷同職因取其籙驗之果¶
如其説仍有數卷或畫壯夫以拳杖地為井號拳杖井¶
或畫一士負薪枿號一谷柴或以七手撮出簸之號七¶
<pb:KR3k0049_WYG_002-89b>¶
山簸江陵東村李道士舍亦有此籙云玉洞法籙(此夣/𤨏言)¶
誤擊江西村中有人震死既而空中呼曰誤矣可作蚯¶
蚓爛擣覆臍中當差如言擣之遂蘓(稽神/録)¶
擊妬閩王延翰忠懿王審知子也妻慱陵崔氏性悍妬¶
殘忍嘗以練縳姬侍而鞭之練染血赤乃止又置木掌¶
摑人一旦盛暑天無纎雲而霆震擊斃於中庭或者曰¶
忠懿暴終博陵之鴆故也(五國/故事)¶
擊章惇章惇徽宗時貶雷州司戸卒後欽宗北狩至檀¶
<pb:KR3k0049_WYG_002-90a>¶
州雷擊民間一男子背上朱書賊臣章惇(南燼/録)¶
雷公墨雷州之西有雷公廟彼中百姓毎年配納雷皷¶
雷車人有以黄魚彘肉同食者立遭雷震人皆敬而憚¶
之毎大雷雨後人多於野中拾得黳石謂之雷公墨扣¶
之鎗然光瑩如漆又於霹靂處或土木中得楔如斧者¶
謂之霹靂楔與小兒珮帶皆辟驚邪與孕婦磨服為催¶
生藥皆有應騐(嶺表/録異)凡訟者投牒必以雷墨雜常墨書¶
之為利(投荒/雜録)¶
<pb:KR3k0049_WYG_002-90b>¶
霹靂碪玉門之西有一國國中有山山上有祠廟國人¶
嵗嵗出石碪數千輸廟中名曰霹靂碪給霹靂用從春¶
雷出碪日減至秋而盡(𤣥中/記)¶
服&KR1446;羭次之山有鳥名橐&KR1446;服其毛羽令人不畏雷(山海/經)¶
食魚正過之水其内有飛魚食之不畏雷郭璞讃曰飛¶
魚如豚赤文無羽食之辟兵不畏雷音(山海/經)¶
雷穴興州一處名雷穴毎雷聲水塞穴流魚隨流而百¶
姓毎候雷聲繞樹網獲魚無限(酉陽/雜爼)¶
<pb:KR3k0049_WYG_002-91a>¶
雷塘桞州有雷山雨崖皆東西雷水出焉蓄崖中曰雷¶
塘能出氣氣作雷雨變見有光禱用爼魚豆彘脩形糈¶
稌陰酒䖍則應(桞/文)¶
雷聲雷聲兠率天作歌頌音閻浮提作海潮音(酉陽/雜爼)¶
雕雷雷部鬼神晝勞夕役動有捶楚大則考戮屑雲雕¶
雷無有已時檄龍命鴉以息彼作(玉樞/經)¶
雷同後漢桓譚䟽云畧雷同之俗語詳通人之雅謀注¶
雷之發聲衆物同應俗人無是非之心出言同者謂之¶
<pb:KR3k0049_WYG_002-91b>¶
雷同馮衍顯志賦紛綸流於權利兮親雷同而妬異¶
雷神雷澤有雷神龍首人身鼓其腹則雷(山海/經)¶
五雷玉霄一府所統三十六天内院中司東西華䑓𤣥¶
館妙閣四府六院及諸有司各分曹局所以揔司五雷¶
天臨三界者也(玉樞/經)¶
雷耕雷人陰㝠雲霧之夕呼為雷耕曉視田中必有開¶
墾之迹有是乃為嘉祥(投荒/雜録)¶
雷蔵村民鑿山為穴多品供雷冀雷享之名雷藏(番禺/雜記)¶
<pb:KR3k0049_WYG_002-92a>¶
雷郎民家女或為神所依即呼為雷郎得子曰雷子(同/上)¶
玉虎令訾野中有玉虎晨鳴雷聲聖人感期而興(括地/篆)¶
不葢醬雷不葢醬俗説今人腹中雷鳴(風俗/通)今月上下¶
如弦之時觸醬輙壊里俗忌之(埤/雅)¶
戒容止雷將發聲有不戒其容止者生於不備必有㓙¶
灾(月/令)雷電之子必病癲狂(𤣥女房/中經)¶
　　電¶
雷解説文云電陰陽激燿也字指曰儵爚電光也釋名¶
<pb:KR3k0049_WYG_002-92b>¶
云殄也乍見則殄㓕也¶
雷光電謂之雷光(五經/通義)¶
陽光禮記月令二月始電䟽云電陽光陽微則光不見¶
此月陽氣漸盛以擊於陰其光乃見¶
陰陽分争曽子曰陰陽之氣交則為電莊子曰陰氣伏¶
於黄泉隂氣上通於天陰陽分爭故為電¶
列缺大人賦貫列缺之倒景服䖍曰天閃也(前/書)思𤣥賦¶
列缺曄其照夜張衡曰電也(後/書)噬嗑列缺摶䃸磹灼傳¶
<pb:KR3k0049_WYG_002-93a>¶
曰列缺摶雷之動也䃸磹灼電之耀也(元/包)月支獻猛獸¶
兩目如天䃸磹之交光(十洲/記)¶
宣示光耀太平之世電不眴目宣示光輝而已(西京/雜記)¶
繞斗黄帝有熊氏母曰附寶有蟜氏之女也見大電光¶
繞北斗樞星照郊野感附寶而孕(帝王/世紀)¶
天笑仙傳拾遺木公與一玉女投壺設不入者天為之¶
&KR2445;嘘注□噓開口而笑神異經東王公與玉女投壺梟¶
而脱誤不接者天為之笑開口流光今電是也¶
<pb:KR3k0049_WYG_002-93b>¶
弄雷電西王母曰東方朔為太山仙官太上使至方丈¶
勅三天司命朔但務山水遊戯擅㺯雷電激波揚風致¶
令蛟螈陸行山崩海竭太上謫斥使在人間(漢武/故事)¶
目爛如電王戎㓜而聦悟神彩秀徹視日不眩裴楷目¶
之曰戎眼爛如巖下電(晉/書)¶
繞室上元中台州一道士王逺知善易善知人死生禍¶
福作揔十五巻一日因曝書雷雨忽至赤電遶室在瞑¶
霧中一老人叱曰所泄者書何在上帝令吾攝六丁雷¶
<pb:KR3k0049_WYG_002-94a>¶
電追取遂失易㧾(龍城/録)¶
繞案睦昭符金陵人保大中常州刺史一日坐聴事雷¶
雨暴至電光如金蛇繞案吏卒皆震伏昭符不懾撫案¶
叱之雷電遽散及舉案惟得鐡索重百斤昭符亦不變¶
色徐命舉索納庫中(南唐/書)¶
四方電東方有電名曰無厚南方有電名曰順流西方¶
有電名墮光明北方有電名百生樹無厚與墮光明相¶
觸相對順流與百生相觸相對故虛空雲聚之中出生¶
<pb:KR3k0049_WYG_002-94b>¶
大明名曰電光(起世/經)¶
炟炟豊雷磤磤其聲震也電炟炟其光睒也(元/包)¶
　　雲¶
陰陽聚陰陽聚為雲(春秋元/命包)¶
山川氣說文曰雲山川氣也又曰大澤之潤氣也洪範¶
五行傳云雲起於山而彌於天¶
舍陽雲之為言運也觸石而起謂之雲舍陽而起以精¶
運也(春秋説/題辭)¶
<pb:KR3k0049_WYG_002-95a>¶
天地之本雲者天地之本也(河圖帝/通紀)¶
雨具荀顗上書順帝云夫賢者化之本雲者雨之具也¶
得賢而不用猶久陰而不雨也(後漢/書)¶
地氣黄帝素問云清揚為天濁陰為地地氣上為雲天¶
氣下為雨雨出地氣雲出天氣注曰陰凝上結則合以¶
成雲陽散下流則注而為雨雨從雲以施化故言雲出¶
地氣憑氣以交合故言雲出天¶
友風子雨雲賦云託地而游宇友風而子雨(荀/子)¶
<pb:KR3k0049_WYG_002-95b>¶
雲翳初出為雲繁雲為翳(論/衡)¶
雲泉相應黄泉之埃上為黄雲青泉之埃上為青雲赤¶
泉之埃上為赤雲白泉之埃上為白雲𤣥泉之埃上為¶
𤣥雲(河圖/始開)¶
比類示人吕氏春秋曰山雲草莾水雲魚鱗旱雲烟火¶
雨雲水氣(淮南子作/涔雲波水)無不比類其所生以示人¶
各國雲象韓雲如布趙雲如牛楚雲如日宋雲如車魯¶
雲如馬衛雲如犬周雲如輪秦雲如行人魏雲如鼠齊¶
<pb:KR3k0049_WYG_002-96a>¶
雲如絳衣越雲如龍頭蜀雲如倉囷(兵/書)¶
扶日呈瑞蒼帝起青雲扶日赤帝起赤雲扶日黄帝起¶
黄雲扶日白帝起白雲扶日(洛/書)¶
五雲周禮保章氏以五雲之物辨吉㓙水旱豐荒之祲¶
鄭司農注二至二分觀雲氣青為䖝白為䘮赤為兵荒¶
黑為水黄為豐¶
慶雲史記曰若煙非煙若雲非雲郁郁紛紛蕭索輪囷¶
是謂卿雲卿雲見喜氣也(漢書/作慶)西京雜記董仲舒曰太¶
<pb:KR3k0049_WYG_002-96b>¶
平之時雲則五色而為慶三色而成矞¶
景雲景雲孫氏瑞應圖曰景雲者太平之應也一曰慶¶
雲非氣非煙氤氲五色謂之慶雲春秋運斗樞曰天子¶
孝則景雲出游禮斗威儀曰景明也言雲氣光明也蔡¶
邕什誨曰屬炎氣於景雲¶
梢雲孫氏瑞應圖云梢雲瑞雲人君徳至則出若樹木¶
梢梢然也郭璞江賦梢雲冠其㟽¶
紀官左傳郯子曰黄帝以雲紀故為雲師而雲名服䖍¶
<pb:KR3k0049_WYG_002-97a>¶
曰黄帝受命得景雲之瑞故以雲紀事杜預曰縉雲氏¶
葢其一官也¶
合符釡山史記黄帝合符釜山洞冥記東方朔云東海¶
大明之墟有釜山山出瑞雲應王者之符命如尭時有¶
赤雲之祥之類葢黄帝黄雲之瑞故曰合符應於釜山¶
也春秋演孔圖云黄帝之將興黄雲升於堂¶
金枝玉葉黄帝與蚩尤戰於涿鹿之野常有五色雲氣¶
金枝玉葉止於帝上有花葩之象因作華葢(古今/注)¶
<pb:KR3k0049_WYG_002-97b>¶
沉璧雲起堯沉璧於河白雲起逥風摇落(尚書/中候)¶
卿雲歌舜為賔客禹為主人百工相和而歌卿雲帝乃¶
倡曰卿雲爛兮禮縵縵兮於是八風脩通卿雲叢聚注¶
言和氣應也叢或為族或以雲出為岫逥薄而難以名¶
狀也¶
白雲入房春秋孔演圖曰文命之候𤣥龍御雲天命於¶
湯白雲入房注白雲金精入湯房也¶
青雲浮河成王觀於洛河沈璧禮畢王退俟至於日昩¶
<pb:KR3k0049_WYG_002-98a>¶
榮光併出幕河青雲浮洛(尚書/中候)¶
灰滅楚有蒼雲如霓圍軫七蟠中有荷斧之人向軫而¶
蹲太史唐勒以葭灰遺於地乃更滅拂之其蒼雲為之¶
半滅又遺灰乃盡去之故曰唐史之策上滅蒼雲(春秋/文曜)¶
(鈎/)蘆灰投地蒼雲自滅(感應/類從)¶
朝雲赤帝女姚姬未行而卒塟於巫山之陽故曰巫山¶
之女楚懐王遊於髙唐晝寢夣見與神遇自稱是巫山¶
之女王因幸之去而辭曰妾在巫山之陽髙丘之岨旦¶
<pb:KR3k0049_WYG_002-98b>¶
為朝雲暮為行雨朝朝暮暮陽䑓之下旦朝視之如言¶
故為立廟號曰朝雲(襄陽耆舊/傳宋玉集)¶
芒碭雲氣髙祖隠於芒碭山澤間吕后與人俱求常得¶
之髙祖怪問之吕后曰季所居上常有雲氣故從徃常¶
得季(漢/書)彤雲晝聚素靈夜哭陸機髙祖功臣頌¶
覆鼎武帝時汾陰得寶鼎迎至中山晏温有黄雲焉(漢/)¶
白雲為葢武帝封泰山禪肅然山其夜若有光晝有白¶
雲出封中(漢/志)上禪肅然白雲為葢(漢武/故事)¶
<pb:KR3k0049_WYG_002-99a>¶
紫雲輦西王母乗紫雲輦雲氣勃鬱盡為香氣(漢武/内傳)¶
青雲于吕天漢三年月氏國獻神香使者曰國有常占¶
東風入律十旬不休青雲干吕連月不散意中國有好¶
道之君(十洲/記)¶
吉雲東方朔至東極過吉雲之澤雲起五色草木皆成¶
五色露帝得之徧賜羣臣(洞冥/記)¶
凌雲相如作大人賦帝覽之飄飄有凌雲之氣(漢/書)¶
雲成宫闕光武封泰山雲氣成宫闕百官並見之(封禪/儀)¶
<pb:KR3k0049_WYG_002-99b>¶
去後雲起薊子訓至各公卿以下候之者恒數百人後¶
因遁去初去之日唯見白雲騰起如是數十處(後漢/書)¶
開雲見日獻帝使趙岐解關東罷兵公孫瓉與袁紹書¶
云趙大僕衘命來征宣揚朝恩若開雲見日(後漢/紹傳)¶
披雲覩天樂廣為尚書令衞瓘見而竒之命諸子造焉¶
曰毎見此人瑩然若披雲霧而覩青天(晉/書)¶
雲鬭咸和元年鬭雲聲如暴風雨(晉/書)¶
落身世祖在江洲起義建牙軍有紫雲二叚落於身上¶
<pb:KR3k0049_WYG_002-100a>¶
(宋/書)髙祖北征至洛陽常有紫雲見於軍上(宋/書)¶
思親狄仁傑為并州法曹其親在河陽别業赴任於并¶
登太行白雲孤飛曰吾親舍所居近此雲下悲泣佇立¶
久之候雲移乃行(唐新/語)¶
謬圖五色中宗后韋氏禁中謬傳有五色雲氣后衣笥¶
帝圖以示諸朝因大赦天下(唐/書)¶
賊瑞建中三年冬十月庚申朱滔王武俊田恱李納為¶
壇魏西祀天各僭為王滔等三讓乃就位是日三叛軍¶
<pb:KR3k0049_WYG_002-100b>¶
上有雲氣頗異燧望笑曰是雲無知乃為賊瑞耶(唐/書)¶
表符唐正元壬午有五色雲見長安太史張&KR0008;曰在宋¶
分後一百六十年有聖人興其地至天成丁亥宋祖生¶
洛陽¶
五色葢㕔拾遺崔希喬轉馮翊令有雲如葢當其㕔事¶
前須臾五色錯雜徧於州郭(唐/書)¶
天瑞鄭垍子仁規仁表皆豪爽有文表嘗以門閥文章¶
自髙曰天瑞有五色雲人瑞有鄭仁表(唐/書)¶
<pb:KR3k0049_WYG_002-101a>¶
雲氣甚嘉五代吕師周謂其禆將綦毋章曰吾與楚人¶
為敵境吾嘗望其營上雲氣甚嘉未易敗也(楚馬/殷傳)¶
鳯竹祥符元年封泰山十月壬辰天文院言紫雲如葢¶
黄雲如龍鳯青雲如竹木名梢雲(宋/史)¶
五色天聖五年仁宗初臨軒試進士琦名在第二時唱¶
名第一甲方終太史奏日下五色雲見左右從官皆賀¶
於殿上(韓琦/家傳)¶
貢雲宣和中艮嶽初成令近山多造油絹囊以水濕之¶
<pb:KR3k0049_WYG_002-101b>¶
曉張於危巒絶巘之間既而雲盡入遂括囊以獻名曰¶
貢雲毎車駕所臨則盡縱之須臾滃然充塞如在千巖¶
萬壑間(齊東野語又載東坡山歸牧/白雲入籠放之作攓雲篇)¶
雲將莊子曰雲將東遊過扶摇之枝而適遭鴻䝉曰天¶
氣不和地氣鬱結六氣不調四時不節今我願合六氣¶
之精以育羣生(李注云雲将/雲主師也)¶
五嶽雲公羊傳曰觸石而出膚寸而合不崇朝而徧乎¶
天下者惟泰山雲耳尚書大傳五嶽皆觸石出雲¶
<pb:KR3k0049_WYG_002-102a>¶
四海雲淮南子云先王之政四海之雲至而脩封彊注¶
云立春之後四海出雲¶
八極雲八極之雲是雨天下八門之風是節寒暑八紘¶
八寅大澤之雲以雨九州而和中土(淮南/子)¶
周雲淮南子云周雲之籠蓯遼巢澎濞而為雨注周宻¶
也籠蓯聚合也遼巢澎濞藴藉貌也¶
圛圛書曰圉圛升雲半有半無圛回行也(説/文)¶
云云吕氏春秋曰雲氣西行云云然冬夏不輟¶
<pb:KR3k0049_WYG_002-102b>¶
雲輿仲長統詩春雲為輿秋風為駟傳𤣥詩雲為車兮¶
風為馬¶
金翹雲卷金翹日輝合壁紅塵暗陌丹霞映峙(金樓/子)¶
雲互王僧達祭顔延年文云情條雲互謝靈運辨論云¶
情理雲互物已相傾李陵詩云仰視驚雲逝紛紛互相¶
踰¶
礟車雲暴風之候有砲車雲(國史/補)舟人占雲若砲車起¶
急避之乃大風候也東坡詩終日江頭天色惡砲車雲起¶
<pb:KR3k0049_WYG_002-103a>¶
風欲作¶
南雲陸機思親賦指南雲以寄欽望歸風而效誠陸雲¶
贈鄭曼季詩聲播東汜響溢南雲宋文帝北伐詩云不¶
覩南雲陰但見胡風起江緫揚州九日詩心逐南雲逝¶
形隨北鴈來謝靈運上書云注心南雲為日已久¶
東雲義熈七年朱齡石代蜀袁豹為檄文云梁益人士¶
驅廹一時待命冦讎之戮㩻䧢豺狼之吻豈不遡誠南¶
凱延首東雲(宋袁/湛傳)¶
<pb:KR3k0049_WYG_002-103b>¶
雕雲顔延年詩雕雲麗&KR0008;葢祥飈被綵斿南齊祥瑞志¶
流火赤雀實紀周祚雕雲素靈發祥漢氏沈烱陳武帝¶
哀策雕雲布族祥星結樞¶
愁雲班婕妤擣素賦停風軒而結睇對愁雲之浮沉𫝊¶
𤣥詩浮雲含愁色悲風坐自嘆謝惠連雪賦寒風積愁¶
雲繁¶
渫雲蜀都賦窮岫渫雲日月恒翳謝𤣥暉詩渫雲已漫¶
漫多雨亦凄凄¶
<pb:KR3k0049_WYG_002-104a>¶
纎雲曹植魏徳論纎雲不形陽光赫戯𫝊弈詩纎雲時¶
髣髴渥露霑我裳¶
鮮雲陸士衡悲哉行和風飛清響鮮雲垂薄陰¶
崇雲猛虎行崇雲臨岸駭鳴條隨風吟¶
曾雲園葵詩曽雲無温液嚴霜有凝感¶
歸雲擬古詩驚飈褰反信歸雲難寄音¶
流雲顔延年詩流雲藹青闕皓月鑒丹空¶
石梁雲應襄陽石梁山出雲應驗符合鄉人候之若曰¶
<pb:KR3k0049_WYG_002-104b>¶
雲起定雨黄雲起則風黑雲起則多病(物類相/感志)¶
崑崙五色崑崙山有九層毎層相去萬里有雲氣五色¶
從下望之皆有城闕之象崑崙者西方曰須彌山有九¶
層其第七層有景雲出以映朝日(拾遺/記)¶
香雲貟嶠山一名環丘有雲石駁駱如錦川扣之則片¶
片蓊蓊然雲出俄而遍潤天下西有星池有爛石常浮¶
於水邉其色紅質虚似肺燒之有煙香聞數百里煙氣¶
升天則成香雲遍潤則成香雨(同/上)¶
<pb:KR3k0049_WYG_002-105a>¶
屯雲曹子建漢髙賛云屯雲斬蛇傳𤣥詩屯雲結不解¶
謝靈運詩屯雲被曽嶺¶
　　霧¶
陰陽亂氣陰陽之氣亂則霧(曽/子)¶
積水上溢騰水上溢故為霧(莊/子)¶
百邪之氣霧者百邪之氣為陰冐陽本於地而行於天¶
(五行/志)¶
霧不塞望太平之世霧不塞望浸淫被泊而已(西京/雜記)¶
<pb:KR3k0049_WYG_002-105b>¶
三日霧黄帝時天大霧三日帝遊洛水之上見大魚殺¶
五牲以醮之天乃甚雨七日七日魚沉始得圖書焉今¶
之河圖即其書也世傳大霧三日必有甚雨自此始也¶
(帝王/世紀)¶
蚩尤作霧黄帝與蚩尤戰於涿鹿之野蚩尤作大霧彌¶
三日軍人皆惑黄帝乃令風后法斗機作指南車以别¶
四方遂擒蚩尤焉(志/林)¶
地吐黄霧桀無道地吐黄霧(尚書/中候)¶
<pb:KR3k0049_WYG_002-106a>¶
伊尹卒霧三日伊尹卒年百有餘嵗天霧三日沃丁塟¶
以天子之禮(帝王/世紀)伊尹受戮大霧三日(抱朴/子)¶
開而覩天文王遇姜公於渭陽執竿而釣文王得之灼¶
若披雲而見白日霍若開霧而覩青天(徐幹/中論)¶
噴水為霧燕昭王七年沐胥國來朝有道術人名尸羅¶
噴水為雰霧暗數里間俄復吹為疾風雰霧皆止(拾遺/記)¶
大霧免難髙祖至平城為匈奴所圍七日天大霧漢使¶
人還徃胡不覺後得免平城之難(漢/書)¶
<pb:KR3k0049_WYG_002-106b>¶
乗霧東方朔乗雲飛去仰望天霧覆之不知所在(漢武/内傳)¶
立起雲霧淮南王聞有道術之士必卑辭厚幣以致之¶
於是八公乃徃一人能坐致風雨立起雲霧(神仙/傳)東海¶
人黄公立興雲霧坐成山河(西京/雜記)¶
隂侵陽成帝建始中黄霧四塞上問楊興等對曰陰盛¶
侵陽之氣也(漢/書)王氏五侯同日俱封其日黄霧四塞¶
還蜀欒巴為尚書郎忽一旦天大霧對坐不相見失巴¶
所在尋問之云其日還成都與親故别時亦風雨晦㝠¶
<pb:KR3k0049_WYG_002-107a>¶
(葛洪神/仙傳)蜀郡鄧公呼吸成霧(蘓/子)¶
能作霧張楷字公超有道術居華山谷中能為五里霧¶
人學其術者填門如市故云霧市(神仙/傳)時關西人裴優¶
亦能作三里霧自以不如楷徃從學之楷避不見(謝承/書)¶
迷路曹公赤壁敗行雲夣大澤中遇大霧迷失道路(國/志)¶
不迷劉雄鳴每行雲霧中識道不迷時人謂能為霧(魏/畧)¶
半天劉先主遣軍取李曠先生起霧半天備騎自相殺¶
先生乃入呉(李先/生傳)¶
<pb:KR3k0049_WYG_002-107b>¶
冐霧王肅張衡馬均者昔俱冐霧行一人無恙一人病¶
一人死無恙者飲酒病者食死者空腹(博物/志)¶
孝感旴𣅿民王彭先丁母艱居䘮至孝元嘉之始父又¶
䘮亡彭兄弟二人土工未就鄉人助彭作塼塼事須水¶
濟值天旱穿井盡力不得水彭號窮無計一旦天霧霧¶
消之後於塼竈前自然水生(元嘉起/居注)¶
晝昏天寶間霧昏暗十步外不見人是謂晝昏(五行/志)¶
數里韓似在桂州有妖賊封盈能為數里霧聲言某日¶
<pb:KR3k0049_WYG_002-108a>¶
將攻桂州有紫氣者我必勝至期果紫氣如疋帛自山¶
亘於州城白氣直衝紫氣遂散天忽大霧至午稍霽(雜/爼)¶
枉殺致霧馬希聲矯殷令殺髙郁是日大霧四塞殷怪¶
之曰吾嘗從孫儒毎殺不辜天必大霧豈馬步獄有寃¶
死乎明日吏以狀白殷撫膺大哭(五代楚/世家)¶
服霧霧者金石之盈氣女真張微子服霧得仙¶
迷空步障髙麗見博學記呼霧迷為空步障(清異/録)¶
素霧曲江縣有銀山山常多素霧(湘州/記)¶
<pb:KR3k0049_WYG_002-108b>¶
金霧蓬萊山東有鬱夷國時有金霧¶
　¶
　¶
　¶
　¶
　¶
　¶
　天中記卷二¶
