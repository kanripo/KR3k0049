# -*- mode: mandoku-view; -*-
#+TITLE: 天中記
#+DATE: 2015-08-24 23:32:42.294997
#+PROPERTY: ID KR3k0049
#+PROPERTY: BASEEDITION WYG    
#+PROPERTY: JUAN 卷三十九
<pb:KR3k0049_WYG_039-1a>¶
欽定四庫全書¶
　天中記卷三十九¶
　　　　　　　　　　　　明　陳耀文　撰¶
　　生辰¶
啟脅生吳回生陸終陸終娶鬼方國君之妹謂之女嬪¶
孕而不育三年啟其母左脅三人出右脅三人出(帝/系)¶
化石生啟禹治洪水通轘轅山化為熊謂塗山氏曰欲¶
餉聞皷聲乃來禹跳石誤中皷塗山氏徃見禹方作熊¶
<pb:KR3k0049_WYG_039-1b>¶
慙而去至嵩髙山下化為石方生啟禹曰歸我子石破¶
比方而啟生(淮/南)¶
生于空桑有侁氏女子採桑得嬰兒于空桑之中獻之¶
其君其君令烰人養之察其所以然曰其母居伊水之¶
上孕夢有神告之曰白出水而柬走毋顧明日視白出¶
水告其隣東走十里而顧其邑盡為水身因化為空桑¶
故命之曰伊尹(㠯本/味)伊尹母孕行汲水化為枯松其夫¶
尋至水濵見桑穴中有兒乃收養之(書大/𫝊)長有賢徳殷¶
<pb:KR3k0049_WYG_039-2a>¶
以為尹曰伊尹也(水經/十五)¶
觀白虹周昭王庻子食采翁山夫人觀白虹而有娠生¶
子兩手壓拳不開昭王噀之即開左手有文曰公右手¶
有文曰羽遂賜姓翁氏(世/説)¶
夢蘭鄭文公有賤妾燕姞夢天使與已蘭曰余為伯儵¶
余而祖也以是為而子以蘭有國香人服媚之如是既¶
而文公見之與之蘭而御之辭曰妾幸而有子將不信¶
敢徵蘭乎公曰諾生穆公名之曰蘭穆公有疾曰蘭死¶
<pb:KR3k0049_WYG_039-2b>¶
吾其死乎吾所以生也刈蘭而卒(宣/四)¶
熊虎狀楚司馬子良生子越椒子文(子良/兄)曰必殺之是¶
子也熊虎之狀而豺狼之聲弗殺必滅若敖氏矣諺曰¶
狼子野心是乃狼也其可畜乎子良不可子文以為大¶
慼及將死聚其族曰椒也知政乃速行矣無及於難且¶
泣曰鬼猶求食若敖氏之鬼不其餒而子文卒子越為¶
司馬將攻王楚滅若敖氏(上/)¶
豺狼聲叔向欲娶申公巫臣氏其母止之曰甚美必有¶
<pb:KR3k0049_WYG_039-3a>¶
甚惡叔向懼不敢娶乎公強使娶之生于伯石伯石始¶
生子容之母走謁諸姑曰長叔姒生男姑視之及堂聞¶
其聲而還曰豺狼之聲非是莫喪羊石氏矣遂弗視(二/人)¶
豕喙牛腹叔魚生其母視之曰是子虎目豕喙鳶肩而¶
牛腹谿壑可盈是不可饜又叔向曰晉有羊舌鮒者叔¶
魚之母弟瀆貨無厭亦將及矣¶
生而白首李母祠在老子祠北二里祠門之左有碑文¶
曰老子聖母李夫人碑老子者道君也始起乗白鹿下¶
<pb:KR3k0049_WYG_039-3b>¶
託於李母胞中七十二年産于楚國淮陽苦縣瀬鄉曲¶
仁里老子名耳星精也字伯陽號曰聃(崔𤣥山/瀬記)老子母¶
懐之七十嵗乃生啟其母左腋而生生而白首故為老¶
子(神仙/傳)老子既生廣顙大目踈齒方口耳有三門鼻有¶
雙柱足蹈五字手把十文(商芸/小説)¶
絳霄繞身闗令尹喜内𫝊尹喜母夢綘霄流繞其身遂¶
生喜雙光若日飛流滿堂良乆乃散¶
文成相里昔子産初生執拳而出啟手觀之文成相里¶
<pb:KR3k0049_WYG_039-4a>¶
其後因而氏馬(唐髙/僧𫝊)¶
黒帝感生孔子母顔氏徵在㳺大澤之陂夣黒帝使請¶
已徃夣交語曰汝乳必於空桑之中覺則若感生丘於¶
空桑首類尼丘山故以為名(孔演/圖)¶
明珠感孕西子母浣帛於溪有明珠射體感而孕又夣¶
有翠雞五色自空而下乆之化為鶚飛去(翰府/名談)¶
夢神乗雲孟子生時其母夣神人乗雲自泰山來將止¶
于嶧母疑視乆之忽片雲墜而寢時閭巷皆見有五色¶
<pb:KR3k0049_WYG_039-4b>¶
雲覆孟氏之居焉¶
初度屈原離騷云帝髙陽之苗裔兮朕皇考曰伯庸攝¶
提貞于于陬兮惟庚寅吾以降皇覽揆余於初度兮肇¶
錫余以嘉名名余曰正則兮字余曰靈均¶
感星蕭何昂星精張良感弧星生樊噲感狼星生¶
遇龍雜記云漢廷尉扶嘉朐䏰人也初嘉母于湯溪水¶
側遇龍后生嘉長占吉凶巧發竒中髙祖為漢王時與¶
嘉相遇嘉勸定三秦髙祖以嘉志在扶翼賜姓扶氏為¶
<pb:KR3k0049_WYG_039-5a>¶
廷尉食邑朐䏰嘉臨終有言曰三牛對馬嶺不出貴人¶
出䀋井(方輿/勝覽)¶
太白星臨東方朔母田氏寡居夣太白星臨其上因有¶
娠田氏歎曰無夫而娠人將弃我乃移向代都東方里¶
為居五月旦生朔因以所居里為氏朔為名朔生三日¶
而母田氏死隣母收養之朔生五嵗忽失經年乃歸母¶
問之朔曰兒至紫泥海紫水汚衣乃過虞淵湔浣明發¶
中還何言經年乎(洞㝠/記)朔父張夷字少平(今/本)¶
<pb:KR3k0049_WYG_039-5b>¶
神光照社後漢應樞生四子見神光照社樞見光以問¶
卜者曰此天符也子孫其興乎乃探得黄金自是諸子¶
官學有名至場七世通顯(孝子/𫝊)¶
疋練昇天虞延字子大陳留東莞人也其生時以夜適¶
免母身母見其上若一疋練狀經上天明以問人人皆¶
曰吉氣與天通長大仕宦位至司徒公(論衡/吉驗)¶
賜杖唐文伯河東蒲坂人也其生以夜半時適生有人¶
從門呼其父名父出應之不見人有一木杖植其門側¶
<pb:KR3k0049_WYG_039-6a>¶
好善異於衆其父持杖入門以示人人占曰吉文伯長¶
大學宦位至廣漢太守文伯當富貴故父得賜杖其占¶
者若曰杖當子力矣(上/)¶
天人授書張道陵母夣天人自魁星中以蘅薇香授之¶
遂感而孕(高道/𫝊)¶
雙珠老蚌韋元將弟誕仲將孔融與其父書曰前日元¶
將來淵才亮茂雅度𢎞毅濟世之器也昨日仲將來思¶
敏篤誠保家之主也不意雙珠近出老蚌¶
<pb:KR3k0049_WYG_039-6b>¶
白鵠聳雲吳張承家有白鵠聳雲占者曰鵠是延年之¶
物從室入雲自卑升髙之象當使子孫位極人臣名擅¶
江表若生子可以名曰鵠後承生昭至輔吳將軍(拾/遺)¶
胞聲震外闞澤字徳潤在母胞八月叱聲震外年十三¶
夣見名字炳然在月中(㑹稽先/賢𫝊)¶
藍田生玉諸葛恪少有名孫權見其父瑾曰藍田生玉¶
真不虚也¶
香浴葛尚書年八十始有仙公一子時有天竺僧於市¶
<pb:KR3k0049_WYG_039-7a>¶
大買香市人怪問僧曰我昨夜夣見善思菩薩下生葛¶
尚書家吾將此香浴之到生時僧至燒香右遶七匝禮¶
拜㳟敬沭浴而止(仙公起/居注)仙公生始數日沙門見而禮¶
拜曰當㳺仙道白日昇天(靈寳法/輪經)¶
真英物桓温宣城太守彛之子也生未朞而太原温嶠¶
見之曰此兒有竒骨可試使啼及聞其聲曰真英物也¶
彛以嶠所賞故遂名曰温嶠曰果爾後將易吾姓也(本/𫝊)¶
墮地便坐太原温磐石母懷身三年然後生墮地便坐¶
<pb:KR3k0049_WYG_039-7b>¶
而笑髪覆靣牙齒皆具(異/死)¶
額創兒出魏興李宣妻樊氏義熈中懷妊過期不孕而¶
額上有創兒穿之以出長為將今猶存名胡兒¶
靈産譙郡胡馥之娶婦李氏十年無子而婦卒哭慟云¶
竟無遺體遂此酷何婦忽然起坐曰感君哀悼我不即¶
朽君可暝後見就依平生隂陽當為君生一男語畢即¶
卧馥之如言不取燈燭闇而就之交接後歎曰亡人以¶
無生理可别作屋見置瞻視滿十月然後殯爾來覺婦¶
<pb:KR3k0049_WYG_039-8a>¶
身微煖如未亡既及十月果生一男男名靈産(幽明/録)¶
旗鈴落懷任遥妻河東裴氏髙明有徳行嘗晝卧夣有¶
五色采旗盖四角懸鈴自天而墜其一鈴落入懷中心¶
悸因而有娠占者曰必生才子遂生昉斗十二從叔晷¶
有知人之量見而稱其小名曰阿堆菩家千里駒也(南/史)¶
禇淵嘗謂遥曰聞卿有令子相為喜之所謂百不為多¶
一不為少¶
天人執爐陶𢎞景母夣兩天人手執香爐來至其所已¶
<pb:KR3k0049_WYG_039-8b>¶
而有孕生𢎞景(本/𫝊)又雲笈經云陶隠居初生母夣日精¶
在懷一天人手執金香爐隆¶
腹啼南史王曇逸母晝寢夣靈鳯集身因有娠又聞腹¶
中啼聲僧寳誌曰生子當為神仙宗伯(雞祏/集)¶
湔裙北齊竇泰母夣風雷有娠期而不産大懼有巫云¶
渡河湔裙必易生因至水所忽一人云當生貴子可徙¶
而南毋從之俄而生泰及長為御史中尉(北/史)¶
浮磬之精髙琳母嘗㧞禊泗濵見一石光彩可愛遂持¶
<pb:KR3k0049_WYG_039-9a>¶
歸是夕夣人謂曰此浮磬之精若保之必生令子俄而¶
有孕生琳(北/史)¶
遺奴徐孝嗣聿之子也字始昌父被害孝嗣在孕母年¶
少欲更行不願有子自床投地者無筭又以擣米杵折¶
其腰并服堕胎藥胎更堅及生故小字遺奴(啇史/五)¶
石麒麟徐陵字孝穆母臧氏嘗夣五色雲化而為鳯集¶
左肩上已而誕陵焉時有寳誌上人者世稱其有道陵¶
年數嵗家人携以侯之誌手摩其頂曰天上石麒麟¶
<pb:KR3k0049_WYG_039-9b>¶
夢鳯集王逺知生母晝寝夣鳯集其身因有娠(本/𫝊)¶
湯餅唐明皇王皇后寵衰一日訴曰三郎獨不記何忠¶
脫新紫半臂換一斗&KR0727;為三郎生日湯餅耶上戚然憫¶
之(松窻/雜録)劉禹錫送張盥詩云爾生始懸弧我作坐上賔¶
引筯舉湯餅祝詞天麒麟(本/𫝊)¶
玉燕投懷張説母一玉燕自東南飛來投入懐中而有¶
孕生説果為宰相其至貴之祥也(天寳/遺亊)¶
鶴集張九齡母夣九鶴自天而下飛集于庭遂生九齡¶
<pb:KR3k0049_WYG_039-10a>¶
(家/𫝊)¶
長庚李白欲生其母夣長庚星遂生白(本/𫝊)¶
七十生子三原縣南董橋店有孟嫗者自云吾年二十¶
六嫁與張詧為妻詧為汾陽所任常在汾陽左右詧之¶
貌酷相類吾詧卒汾陽傷之吾遂偽衣丈夫衣冠投名¶
充詧弟請事汾陽令替代如此又寡居一十五年自汾¶
陽之薨吾已年七十二軍中累奏兼御史大夫忽思㷀¶
獨遂嫁此店潘老為婦邇來復誕二子曰滔曰渠滔五¶
<pb:KR3k0049_WYG_039-10b>¶
十有四渠年五十有二是兒也貞元末百餘嵗卒¶
古物餉遺李寰鎮晉州表兄武㳟性誕妾又稱好道並¶
愛古物遇寰生日無餉遺乃箱擎一故皂襖子與寰云¶
此是李國公收復京師時所服願尚書功業一似西平¶
寰以書謝之後值㳟生日亦以箱擎一破弊幞頭餉㳟¶
曰知兄深慕髙真求得洪崖先生初得仙時幞頭願兄¶
得道一如洪崖賔僚無不大笑(因話/録)¶
興門栁公綽字寛始生三日伯父子華視之謂其弟子¶
<pb:KR3k0049_WYG_039-11a>¶
温曰保惜此兒福祚吾兄弟不能及興吾門者此兒也¶
因以起之為公綽字(舊/唐)¶
夢楓生腹張志和母夣楓生腹上遂生志和(本/𫝊)¶
鳩集王庭溱始生有鳩數十朝集庭樹暮宿簷户長駢¶
脇厯居戎職值亂殺田洪正推為留後子後相繼藩鎮¶
一百年(唐年/補録)¶
異人求嗣崔慎由鎮西川有異人張叟曰君四十無子¶
為公求之終南翠微寺有僧絶粒五十年君遺以服玩¶
<pb:KR3k0049_WYG_039-11b>¶
受之則其嗣也果受之僧㝷卒遂生子叟復相曰貴則¶
過公恐不得其終因字曰納僧又曰緇郎即崔𦙍也(南/部)¶
玉臺山靈蜀主孟知祥生時有火光照室隣里皆異之¶
有僧見而撫之曰此五臺山靈也(蜀檮/杌)¶
白雀棲堂閩王延彬主之子審知姪也嗣圭封泉州初¶
圭領兵至泉州舎于開寺始生延彬于寺之堂既生有¶
一白雀棲于堂中迄延彬之終方失所在凡三十年仍¶
嵗豐稔每發蠻舶無失墜者人因謂之招寳時(三五/記亊)¶
<pb:KR3k0049_WYG_039-12a>¶
文武秀氣杭州新城縣鼉江舊常有二氣亘千江上終¶
晝夜不滅及桂建徽羅隠生而二氣不復見議者以為¶
文武秀氣焉(吳越/備史)¶
家寳廣南漢主劉隠乃次室叚氏所生初長母韋氏居¶
家甚妬聞産隠韋仗劍於門令抱來將殺之家人不敢¶
匿及見劍墜於地跪而接之曰此我家之寳三日叚氏¶
亡韋鞠為己子后為偽漢髙祖(劉氏興士録五/國故亊作劉儼)¶
勿傷僕射崔仁冀父詢善射仁冀方娠而母病詢欲飲¶
<pb:KR3k0049_WYG_039-12b>¶
以藥毋一夕夢人謂已曰勿藥恐傷僕射及覺以語詢¶
詢疑其誑弗聽自搆火煑藥見鐺上有蛇蜿蜓然遂覆¶
其藥而沒後果遷左僕射(九國/志)¶
僧獻玉羊吳越錢元瓘先是有胡僧以玉羊一獻于鏐¶
曰得此當生貴子元瓘果以丁未嵗生(上/)¶
周公山神王承肇雅州人蜀王宗侃之子母崔氏夢周¶
公山神降祥遂生後一僧見之曰山氣減半乃孕靈此¶
子耶後節制洋州為洛行軍司馬¶
<pb:KR3k0049_WYG_039-13a>¶
授五色筆宋范質母張氏夢人授以五色筆而生¶
仙授字圖李至母張氏嘗夢八仙人自天降授字圖使¶
吞之及覺猶若有物在胸中未幾生至¶
宣聖拍背王沂公之父見字紙遺墜必掇拾以香湯洗¶
燒之一夕梦宣聖拍其背曰汝何以重吾字紙之勤也¶
恨汝老矣無可成就他日當令曽參來汝家受生顯君¶
門户未幾果生一男遂命名曽後果狀元及第(文昌/化書)¶
懷玉山人楊大年祖父文逸為南唐玉山令大年將生¶
<pb:KR3k0049_WYG_039-13b>¶
一道士袖刺來謁自稱懐王山人冠褐秀爽斯湏遽失¶
公遂生後三十七年學士晝寢於玉堂忽夢道士來謁¶
稱懷玉山人故出一牒閲之寫三十七字大年驚曰得¶
非數乎許添乎道士命筆一㸃為四十七字其數果卒¶
(玉壺/清話)大年初生母章氏夢羽衣人自言武夷仙託化既¶
生則一鶴雛也盡室驚駭貯而棄之江其叔父曰吾聞¶
間世之人其生必異如姜嫄有棄簡狄有契乃追至江¶
濵開視之則鶴蛻而嬰兒具焉體尚有紫毳尺餘經月¶
<pb:KR3k0049_WYG_039-14a>¶
乃落(詩/序)春渚作祖母啟視¶
天赦富弼字彦國初毋韓有娠夢旌旗鶴雁降其庭云¶
有天赦已而生弼(宋/史)¶
滅燭復明章得象字希言母方娠夢登山遇神人授以¶
玉像及生父奐復夢家庭積筍如山(上/)閩中惟建劍汀¶
邵武四處殺子士大夫家亦然章邵公建州人生時家¶
嫗將不舉凡滅燭而復明者三有呼於梁者曰相公家¶
人懼甚遽收養之(孫公/談□)¶
<pb:KR3k0049_WYG_039-14b>¶
煑藥鼎覆吕公弼申公之次子始秦國妊娠而疾將去¶
之醫工陳遜煑藥將熟已三鼓坐而假𥧌忽然鼎覆再¶
煑再覆又煑而加火焉困甚就榻夢神人披金甲持劍¶
叱曰在胞者本朝宰相汝何人敢以毒加害遜懼而窹¶
以白相國後人公弼熈寧中位樞宻使(括異/志)¶
玉筯食&KR0245;邵康節母李氏其姑張氏遇之甚嚴一夕欲¶
自盡夢神人令一玉筯食&KR0245;一杯告曰無自盡當生佳¶
兒後生康節(聞見/録)伊川丈人與李夫人因山行於雲霞¶
<pb:KR3k0049_WYG_039-15a>¶
間見大黒猿有感遂孕臨産時慈烏滿庭人以為瑞是¶
生康節七嵗戲於庭蟻穴中别見天日雲氣徃來也(本/草)¶
携文選宋郊母夢朱衣人卑一大珠受而懷之既窹猶¶
覺暖已而生郊後又夢前朱衣携文選一部與之遂生¶
京文故小字選哥(塵/史)¶
手書興字韓億將生其父夢人手中大書一興字示之¶
知門户之將起也及命名從人從意而字宗魏盖取畢¶
萬之後必大萬盈數魏太名之意也(桐隂/舊話)¶
<pb:KR3k0049_WYG_039-15b>¶
摘餌蓮葉韓億夫人王氏初未有子夢一僧貎甚異手¶
持蓮花曰汝欲生男乎摘五葉餌之後生綜絳繹維績¶
五子皆貴顯(上/)¶
蘿蔔謡晁之道嘗言蔡侍郎準少年時出入常有二人¶
見於馬首或肩輿之前若先驅者或前或却問之從者¶
皆無所覩準甚懼謂有寃魂百方禳禬皆不能遣既乆¶
亦不以為事慶厯四年生京而一人不見又二年生卞¶
乃遂俱滅元符末都城童謡有家中兩子蘿蔔精之語¶
<pb:KR3k0049_WYG_039-16a>¶
語多不能悉記而其末章云撞着潭州海藏神至崇寧¶
中賣酸饀者又有一包菜之語其事皆驗而京於靖唐¶
初貶死長沙豈潭州海藏亦應於此耶(曲洧/舊聞)¶
生立於辱李顯忠初名世輔其母當産數日不能免有¶
僧過門曰所孕乃奇男子當以劍矢置母傍即生已而¶
果生顯忠立於蓐咸異之(宋/史)¶
肉塊得兒宋儀王仲湜生有紫光照室及視則肉塊刃¶
剖遂得嬰兒靖康時大軍欲推立之仗劍以却曉其徒¶
<pb:KR3k0049_WYG_039-16b>¶
曰自有真主其徒猶未退則欲伏劍死六軍遂與王約¶
以踰月而真主不出則王當即大位王陽許而隂欵其¶
期未㡬髙宗即位于應天王間闗而南上屢嘉歎之主¶
祭濮王(杭州/志)¶
傷曇華是人甚希有過於優曇華疏云優曇華鉢名瑞¶
應三千年一現現則金輪王出(法華/經)¶
七枝秀草西域有七枝秀草若羅漢聖人生則此草生¶
清浄之地第三祖和修生時九枝秀草應時而生(𫝊燈/録)¶
<pb:KR3k0049_WYG_039-17a>¶
白象入門第十祖脇尊者生時父夢白象背有寳坐上¶
有明珠入門乃生(𫝊燈/録)¶
䧱申辰裴晉公有遺以槐癭者郎中庾威在坐曰此是¶
睢樹生者公問郎中年甲對云與公同是甲辰公笑曰¶
郎中便是雌甲辰(雞/跖)¶
小戊子程文惠與龐公同戊子生程已貴龐尚為小官¶
常戲龐曰君乃小戊子矣後龐大拜文惠曰今日大戊¶
子却為小戊子矣(東/軒)¶
<pb:KR3k0049_WYG_039-17b>¶
　　前身¶
張衡後身張衡之初死蔡邕母始懷孕二人才貎甚相¶
類時人云蔡邕是衡之後身(商芸小/説語林)¶
桑中金環羊祜年五嵗令乳母取金環乳母曰無此物¶
祜乃訪隣人李氏東園桑樹中探得之主人大驚曰此¶
余亡兒所失物也乳母具言之李氏悲惋時人異之乃¶
知李氏子乃祜前身(本/𫝊)¶
蛇精杜預醉卧嘔吐人竊窺之見一大蛇垂頭而吐(史/)¶
<pb:KR3k0049_WYG_039-18a>¶
鼉精郭璞睡時有人見形變鼉云是鼉精(文選/注)¶
胡沙門中書令王珉字季琰相識有一胡沙門每瞻珉¶
風采甚敬悦之輙語同學云若我後生得為此人作子¶
於近願亦足也珉聞而戲之曰法師才行正可小弟耳¶
頃之沙門病亡亡後嵗餘而生練始能言便解外國語¶
及絶國奇珍銅器珠貝生所不見未聞其名即能名之¶
識其産出又自然親愛諸胡過於漢人咸謂沙門審其¶
先身故珉字之阿練遂為大名云(㝠祥/記)¶
<pb:KR3k0049_WYG_039-18b>¶
羅刹齊文宣欲殺僧稠稠預待之帝愧悔躬負稠身謝¶
愆因謂曰弟子前身曽作何等荅曰乃羅刹王是以今¶
猶好殺即呪㿽水令帝自視見其影如羅刹像焉(續髙/僧)¶
許𤣥度許詢與沙門曇彦同建浮圖未成而詢亡彦長¶
年及見詢後身為岳陽王鎮越州彦呼之曰許𤣥度來¶
何暮昔日浮圖今如故王曰弟子姓蕭名詧彦乃以三¶
昧力加被王恍然悟前身(髙僧/𫝊)¶
彌勒應身傅大士名善惠婺州人南齊時降于𫝊宣慈¶
<pb:KR3k0049_WYG_039-19a>¶
家納劉氏女名妙志生普建普成二子梁武帝時㑹天¶
竺僧達麽號嵩頭陁謂大士曰我與汝毗婆尸佛所發¶
誓出兠率宫衣鉢見在何日當還因命臨水觀其影見¶
大士圓光寳盖大士笑時有法師聞法悟解言我師彌¶
勒應身耳大士呵之天嘉二年大士於松山頂雙林寺¶
行道人滅(𫝊燈/録)¶
𤣥是袁盎彭州什知𤣥於一夕有一珠自左足下流去¶
苦楚萬端諦視其珠中明明有晁錯二字乃知𤣥是袁¶
<pb:KR3k0049_WYG_039-19b>¶
盎也曽因七國反盎奏斬錯以謝吳楚諸王故為嬰撓¶
耳一云𤣥前身名知鉉漢州三學山講十地經感地變¶
琉璃焉(宋髙/僧𫝊)¶
徐陵後身處州釋知威姓蔣氏天與多能富有辭藻時¶
𫝊是徐陵後身(上/)¶
宋公後身開元中房琯為盧氏宰道士邢和璞來琯敬¶
禮之暇日同出城因至夏谷村一廢寺松竹森映和璞¶
坐於下以杖叩地使人掘之數尺得一瓶瓶中皆婁師¶
<pb:KR3k0049_WYG_039-20a>¶
徳與永公書笑謂琯曰頗憶此耶琯因洒然悟其為僧¶
時乃永公後身也因語琯終身事無不驗(明皇/雜録)¶
諸葛後身劍南節度使韋臯既生一月其家召郡僧㑹¶
食有一胡僧貎甚陋既食韋氏命乳母出嬰兒請郡僧¶
祝其壽胡僧忽謂嬰兒曰别乆無恙乎嬰兒若有喜色¶
衆皆異之胡僧曰此子乃諸葛武侯之後身耳吾徃嵗¶
在劍門與此子有善今聞降於韋氏吾致不逺而來韋¶
氏因以武侯字之後韋自少金吾節制劍南軍在蜀門¶
<pb:KR3k0049_WYG_039-20b>¶
十八年果契胡僧之語(少室/志)¶
蛇入懷中李公垂(紳/)少時讀書剡州天宫佛寺一日晝¶
𥧌舎中丹李柰方實有黒蛇據其二㑹僧至驅之蛇入¶
李懷中忽不見及覺問之荅曰適夢在樹問食柰甚美¶
僧大奇之(雲溪/友議)¶
西華和尚袁滋微時居汶州青溪山因賣藥得見異人¶
曰此人大以西華坐禪和尚屈指亡來四十七年矣問¶
滋以年適四十七(逸/史)¶
<pb:KR3k0049_WYG_039-21a>¶
盧老崔鋭佐李抱貞為澤潞從事有道人自稱盧老曽¶
事陏朝雲際寺李先生預知過徃未來之事屬河朔禁¶
逰客鋭舘之於家一旦辭去且曰我死當與君為子因¶
指口下黒子願以為志咸之生也果有黒子其形神即¶
盧老也父即以盧老字之後累官大都督觀察使自旦¶
至暮與賔僚痛飲恒醉不醒簿領推積夜分省覽訓析¶
決断無毫釐之差胥吏以為神人太和八年卒(舊唐文/花𫝊)¶
白猪尚書鄭愚因醉眠左右見一白猪(北/夢)¶
<pb:KR3k0049_WYG_039-21b>¶
三生劉三復者以文章見知於李徳裕在浙西遣諸門¶
求試及登第歴任臺閣三復能記三生事云曽為馬馬¶
常渇望驛而嘶傷其蹄則連心痛後三復乗馬磽确之¶
地為緩轡有石必去之其家不置門限慮傷馬蹄也其¶
子鄴勑賜及第登廊廟上表雪徳裕朱崖靈柩歸塟洛¶
中報先恩也士大夫美之(北/夢)曲沃縣尉孫&KR0225;家奴年六¶
嵗忽視&KR0225;母笑云娘子總角時曽養一野狐今憶否毋¶
亦省之奴云爾時野狸即奴身也見鷹得走入古冡後¶
<pb:KR3k0049_WYG_039-22a>¶
為獵人擊一見閫羅王王以無罪當得人身遂生海州¶
為乞人子苦饑寒二十而死又見王王曰與汝作貴人¶
家奴遂得至此今已三生矣(廣異/記)¶
兩世夫婦劉立者為長葛尉其妻楊氏忽一日泣謂立¶
曰我以某日當死且以小女美美為托曰他日美美成¶
長望君留之三二年其夕楊氏卒及罷官寓居長葛已¶
十年矣有縣令某者邀立徃郭外看花令立先去舎趙¶
長官莊行二三里見二杏園中看婦女十數人立駐馬¶
<pb:KR3k0049_WYG_039-22b>¶
觀之有一女年可十五六亦近敗垣中窺立至趙長官¶
宅入門主人移時方出曰適女子與親族看花忽中暴¶
疾所以不果奉迎坐未定有一青衣與趙耳語趙起入¶
内聞趙公嗟歎之聲乃問立曰君某年為長葛尉婿楊¶
氏乎曰然有女名美美僕名秋笋乎曰然趙又歎息驚¶
異旋有人喚秋笋入宅中見一女涕泣謂曰美美安否¶
對曰無恙也僕亦訝之徐問趙曰某未省與君相識何¶
故知其行止也趙乃以實告曰女適看花忽行奏卒既¶
<pb:KR3k0049_WYG_039-23a>¶
蘓自言前身乃公之妻也適窺見公不覺悶絶立歔欷¶
乆之須臾縣令亦至衆客俱集趙白共事衆咸異之立¶
曰某今年尚未髙亦有名官願與小娘子尋隔生之好¶
衆共成之於是成婿而美美長於母三嵗矣(㑹昌解/頥録)¶
蜥蜴錢武肅毎夜令老姥監直更聽一霄銀板燈有大¶
蜥蝪沿油釭噏之將竭倐然不見亦不為意明日王曰¶
昨作夜夢飲麻膏充腸而飽是何祥也宫中或有對者¶
王微哂而已(𫝊/載)¶
<pb:KR3k0049_WYG_039-23b>¶
廟蛇之精梓橦縣張惡子神乃五丁㧞蛇之所也或云¶
雋州張生所養之蛇因而祠之人謂之張惡子其神甚¶
靈蜀王建世子元膺聰明愽達騎射絶倫牙齒常露多¶
以袖掩口左右不敢仰視蛇眼而黒色兇惡鄙䙝通夜¶
不𥧌竟以作逆伏誅就誅之夕梓橦廟祝亟為惡子所¶
責言我不在川今始方歸何以致廟宇荒穢如是耶由¶
是蜀人方知元膺為廟蛇之精矣(北/夢)¶
靈運來謁江南邉鎬初生其父忽夢謝靈運持刺來謁¶
<pb:KR3k0049_WYG_039-24a>¶
自稱前永嘉守修髯秀采骨清神竦所披衣巾輕若煙¶
霧曰欲托君為父子頓寄浙西飛來峯翻譯金剛經有¶
未合佛㫖處願生君家刋正慎勿以葷羶噉我七嵗於¶
我出家為僧以畢前經夢訖鎬生貌類夢中者父愛之¶
小字康樂成童聰明堅求出家其父不允以葷廹之及¶
冠強為娶妻後嗣主愛其博雅累用之而柔懦寡断唯¶
好釋氏初從軍平建州唯務全活人號邉羅漢及至湘¶
潭人號邉菩薩及帥潭政出多門絶無威断楚人失望¶
<pb:KR3k0049_WYG_039-24b>¶
人號邉和尚(玉壺/清話)¶
夜义精髙澧夜叉精也嘗請太學博士丘光庭校書於¶
樓中澧亦屢徃視之一日襪而登光庭不之知因回顧¶
見一青面鬼遂大呼俄而見澧撫之曰謹勿言之以是¶
驗其非人(吳越/備史)¶
北平王馬仁裕徐州人唐北平王燧裔孫世為武寧軍¶
校仁裕母方娠夢𫝊言北平王來歸生紫氣光庭(南/唐)¶
顔延之潘佑自言其母方娠夢古衣冠人告曰我顔延¶
<pb:KR3k0049_WYG_039-25a>¶
之也與夫人為子及生七嵗始能語曰兒誤傷白龍為¶
上帝所罰也因吟詩曰朝㳺滄海東暮歸何太速只因¶
騎折王龍腰謫在人間三十六果以其嵗罪死(南唐/相山)¶
夢牛相來劉沆曽祖景洪事楊行宻為江西牙將有彭¶
旴者稱太守脇景洪附湖南偽許之復以歸行宻遂不¶
任初景洪曰我不從彭旴因活萬餘人後必隆因名所¶
居山曰復隆山山有牛僧孺讀書堂沆母夢牛相公來¶
而生沆後沆赴舉有老人云公自是羅浮山玉源遵君¶
<pb:KR3k0049_WYG_039-25b>¶
漢將鄧禹范祖禹母夢一丈夫被金甲至寢曰吾故漢¶
將鄧禹也祖禹是日生公遂以名初字夢得温公以𫝊¶
稱鄧禹篤行淳備改字淳甫(家/𫝊)¶
琅琊僧張安道自禁林謫守滁州睱日逰琅琊精含恍¶
然省記前生曽作寺僧手冩楞伽經四卷使人登佛屋¶
梁間獲經凾發視筆畫手迹宛然悲喜太息夙障氷解¶
樂全盖琅琊山僧後身也遂託東坡書此經入金山寺¶
印施(寓簡侯/鯖録)¶
<pb:KR3k0049_WYG_039-26a>¶
戒和尚元豐中東坡謫居黄州子由亦遷髙安時雲菴¶
居洞山嘗夢與子由借出㳺郊云迓五祖戒禪師覺而¶
異之遲明以語子由既而蜀僧聰禪來曰我祖夢吾三¶
人同迎戒和尚此何祥也子由大駭歎曰世豈有同夢¶
者耶與二士俱行二十餘里而東坡至東坡曰某八九¶
嵗時時夢身是僧徃來陜右又云妣方孕夢一僧瘠而¶
𦕈來託宿聰驚曰戒陜右人失一目暮年棄五祖終於¶
犬遇逆數盖五十年矣後坡謫英州與僧書曰戒和尚¶
<pb:KR3k0049_WYG_039-26b>¶
又鑿脱也(志/林)¶
降鄒陽何逺一日謁氷華居士錢濟明文於其所居烟¶
雨堂語次偶誦祭東坡先生文至降鄒陽於十三世天¶
其偶然雖繼孟軻於五百年吾無間也之句氷華笑曰¶
此老夫所為者因請降鄒陽事氷華云元祜初劉貢父¶
夢至一官府紫間文軸甚多偶取一軸展視云在宋為¶
蘇某逆數而上十三世云在西漢為鄒陽盖如皇帝時¶
為大師周朝為柱下史只一老&KR0360;也(春者/紀聞)¶
<pb:KR3k0049_WYG_039-27a>¶
前身女子黄山谷初與東坡同見清老者清語坡前身¶
為五祖戒和尚而謂山谷云學士前身一女子我不能¶
詳語后日學士至涪陵當自有見者山谷意謂涪陵非¶
遷謫不至聞之亦似憒憒既坐罪人果遷涪陵未幾夢¶
一女子云某生誦法華經而志歿後身為男子得大知¶
惠為一時名人今學士某前身也學士近年來所患腋¶
氣者縁某所塟棺朽為蟻穴居係兩腋之下故有此苦¶
今此居後山有某墓學士能啟之除去蟻聚則腋氣可¶
<pb:KR3k0049_WYG_039-27b>¶
除也既覺果訪得之已無主矣因改去之而腋氣果除¶
(上/)¶
秦王後身王介甫在鐘山讀書有一長老曰先輩必做¶
宰相但不可念舊惡改壊祖宗格法介甫云一第未就¶
奚暇問作宰相併壊祖宗格法僧戲言也老僧云曽坐¶
禪入定見秦王入寺來知先輩秦王後身也(貴耳/集)¶
贊皇公至趙鼎初生時其母夢金紫偉人入其室前有¶
贊引者喝曰贊皇公至夫人驚悟彷彿若有所見未幾¶
<pb:KR3k0049_WYG_039-28a>¶
而鼎生焉其后仕宦功名多與徳裕合徳裕自東都分¶
司貶潮陽而鼎亦自四明以散官安置子潮陽徳裕明¶
年貶朱崖而卒鼎亦卒于朱崖俱年十二(坦齋/筆衝)¶
萬年鬼王王萬年副都統因貽書岷峨山拗中和尚和¶
尚不荅書但云𫝊語太尉卑歸人至問有書否堅不肯¶
説王云我已知了你直説乆而方云和尚請太尉早歸¶
三日後與潄間即逰人問拗中云王太尉是第六個萬¶
年鬼王所以姓王名萬年(貴耳/集)¶
<pb:KR3k0049_WYG_039-28b>¶
伯威後身王十朋將誕時母夢其族叔之師嚴伯威閔¶
黎至家遂生後有僧見十朋云此郎嚴伯威後身也(梅/溪)¶
(文/集)十朋石橋絶句云石橋未到神先到日裏還同夢裏¶
時僧教我名劉道者前身曽冩石橋碑石橋乃天台五¶
百尊羅漢洞口也(闕説/叢)¶
仙菴道人建寧浦城有道人於山間結菴煉丹將成忽¶
一日入定語童子曰我去後或十日五日即還謹勿輕¶
動我屋子後數日忽有叩門者曰我知汝師已為𡨕不¶
<pb:KR3k0049_WYG_039-29a>¶
所録留之徒臭腐耳童子不悟為魔遂舉而焚之道者¶
旋歸繞菴呼號云我在何處如此月餘不絶聲適有老¶
僧問其説厲聲荅之曰爾説尋我爾却是誰其聲乃絶¶
時其母方娠忽見道者入室遂産徳秀(齊東/埜野)¶
婺女星胡寅夫人翁氏宻州司户揆之女也生之前一¶
夕其祖殿撰夢有通謁者曰吾婺女星也當生君家翼¶
日而翁氏生紅光滿室殿撰曰此必清貴而壽者也長¶
歸於寅以婦徳聞見𤣥孫者三封太原寧郡大夫人(内/𫝊)¶
<pb:KR3k0049_WYG_039-29b>¶
夢龍文天&KR1444;其母將誕夢有龍降其家公遂生其所居¶
之傍有潭成巨浸自公之生潭水日淺長讀書秀水山¶
中往來中途有客店一夕店主夢龍蛻爪於門外石上¶
迨曉開户見公脱履於石少憇而去又公好與客奕水¶
中客不能勝公鎮日怡然自若及公卒潭水復深¶
國王唐裴休為于闐王(北/燕)南唐後主為師子國王(乗異/記)¶
　　重生¶
秦諜復蘓晉伐秦晉人獲秦諜殺諸絳市六日而蘇盖¶
<pb:KR3k0049_WYG_039-30a>¶
記異也(左宣/公記)¶
漢宫人漢末闗中大亂有發前漢時宫人冢者人猶活¶
既出平復如舊魏郭后愛念之録置宫中常在左右問¶
漢時宫内事説之歴歴皆有次叙郭崩哭泣過禮遂死¶
(博物/志)魏時人有開周王冡者得殉塟女子經數日而有¶
氣數月而能語年可二十送詣京師郭太后愛養之十¶
餘年太后崩哀思哭泣一年餘而死(顧愷之/啟䝉注)¶
張明友奴并州刺史畢軌送漢故度遼將軍范明友鮮¶
<pb:KR3k0049_WYG_039-30b>¶
畢奴年三百五十嵗言語飲食如常人奴云霍顯光後¶
小妻明友妻光前妻女(世/語)漢末發范友明冡奴猶活友¶
明霍光女聓説光家事廢立之際多與漢書相似此奴¶
常逰走於民間無止住處(博物/志)¶
崔涵菩提寺西域胡人所立沙門逹多發塜取甎得一¶
人以進時太后與明帝在華林堂以為妖異使黄門侍¶
郎徐紇問其姓名死來幾年何所飲食死者曰臣姓崔¶
名涵字子洪博陵安平人也父名暢母姓魏家在城西¶
<pb:KR3k0049_WYG_039-31a>¶
□財里死時年十五今滿二十七在地十有二年常似¶
醉卧無所食也時復逰行或遇飯食如似夢中不甚辨¶
了后即遣門下録事張雋詣□財里訪涵父母果得雋¶
還具以實聞后遣送涵回家母魏把桃枝急令速去涵¶
遂捨去逰於京師常宿寺門下汝南王賜黄衣一具涵¶
性畏日不敢仰視又畏水火及刀兵之屬常走於逵路¶
遇疲則止不徐行也時人猶謂是鬼(東藍/記)¶
生食荷葉陏開皇三年京師西北凝觀寺有僧法慶造¶
<pb:KR3k0049_WYG_039-31b>¶
丈六挾貯像未成暴死時寳昌寺僧大智同日亦卒三¶
日並蘓云見官曹殿上有人似王者儀仗甚衆見法慶¶
在前有一像忽來謂殿上人曰慶造我未成何乃令死¶
便檢文薄云慶食盡命未盡上人曰可給荷葉以終壽¶
言訖忽然皆失所在大智便蘓衆異之乃徃凝觀寺問¶
慶説皆符驗慶不復能食毎日朝進荷葉六枝齋時入¶
枝如此終身同流請乞以成其像(兩京/記)昭宗初年鳯翔¶
釋寗師者忽暴終而蘓云初為𡨕司所攝也一判官云¶
<pb:KR3k0049_WYG_039-32a>¶
和尚壽在而無禄召吏檢之只有乾荷葉三石因令注¶
於簿自此寗毎断中惟荷葉湯而已&KR0008;下號入𡨕和尚¶
(上/)法慶丸欲食時先以煖水令䙲濕方食之(宋髙/僧)¶
三百年復生竇建徳常發鄴中一墓無他物開棺見婦¶
人顔色如生姿容絶麗可年二十餘衣物形制非近世¶
者候之似有氣息乃收還軍養之三日而生能言云我¶
魏文帝宫人随甄皇后在鄴死塟於此不知今乃何時¶
也説甄后見害了了分明建徳甚寵愛之其後建徳為¶
<pb:KR3k0049_WYG_039-32b>¶
太宗所滅帝將納之乃具以事白且辭曰妾幽閉黄壤¶
已三百年非竇公何以得見今日死乃妾之分也遂飲¶
恨而卒帝甚傷之(神異/𫝊)¶
粥餅宋之末年姑蘓賣餅冢檢所鬻錢得𡨕幣焉因怪¶
之毎粥餅必識其人與其錢乆之乃一婦人也跡其婦¶
至一塜而滅遂白之官啟塜見婦人卧柩中有小兒坐¶
其側恐其為人所覺必不復出饑死小兒有好事者收¶
歸養之既長與常人無異不知其姓鄉人呼之曰鬼官¶
<pb:KR3k0049_WYG_039-33a>¶
人元初猶在後數年方死(元吾衍子/行間居録)¶
　　夀¶
考老考也(説/文)老朽也老而不死曰仙(釋/名)¶
期頥五十曰艾艾治也治事能断割芟刈無所疑也六¶
十曰耆耆指也不從力役指事使人也七十曰耄頭髪¶
白耄耄然也八十曰耋耋鐡也皮膚變黒色如鐡也九¶
十曰鮐背皆有鮐文也或曰黄耉鬢髪變黄也耉垢也¶
皮色驪悴恒如有垢者也或曰胡耉咽皮如雞胡也或¶
<pb:KR3k0049_WYG_039-33b>¶
曰凍梨皮有班黒如凍梨色也或曰齯齯大齒落盡更¶
生細者如小兒齒也百年曰期頥頥養也老昏不復知¶
服味善惡孝子期於盡養道而已也(上/)¶
五福一曰壽二曰富(云/云)五曰考終命(洪/範)¶
四事楊朱曰生民之不得休息為四事故一為壽二為¶
名三為位四為貨有此四者畏鬼畏人畏威畏刑此謂¶
之遁人也不逆命何羡壽不矜貴可羡名不要勢可羡¶
位不貪富可羡貨此之謂順民也(列/)¶
<pb:KR3k0049_WYG_039-34a>¶
大齊楊朱曰百年壽之大齊得百年者千無一焉設有¶
一者孩抱以逮昏老幾居其半矣夜眠之所弭盡覺之¶
所遺又幾居其半矣痛疾哀苦亡失憂懼又幾居其半¶
矣量十數年之中逌然而自得亡介焉之慮者亦亡一¶
時之中爾則人之生也奚為哉奚樂哉(上/)盗跖曰人上¶
壽百嵗中壽八十下壽六十除病痩死喪憂患其中開¶
口而笑者一月之中不過四五日而已矣(莊盗/跖)¶
長生黄帝曰治身柰何而可以長乆廣成子曰無視無¶
<pb:KR3k0049_WYG_039-34b>¶
聴抱神以静形將自五必静必清無勞女形無摇女精¶
乃可以長生故我修身千二百嵗矣吾形未嘗衰¶
八百彭祖姓籛名鏗堯臣封于彭城在啇為守藏史在¶
周為柱下史年八百嵗猶自悔不壽枕髙(杖/晚)而唾逺自¶
喪四十九妻五十四子(仙𫝊世本/楚辭主)莊子曰夫道自本自¶
根未有天地自古以固存彭祖得之上及有虞下及五¶
伯又曰吹呴呼吸吐故納新熊經烏伸為壽而已矣此¶
導引之士養形之人彭祖壽考者之所好也¶
<pb:KR3k0049_WYG_039-35a>¶
周王壽文王祖父壽百二十而沒王季百年而沒文王¶
壽九十七而沒(六/韜)¶
八十入文説苑云吕望年七十釣于渭渚三日三夜魚¶
無食者望即忿脱其衣冠上有農人者古之異人謂望¶
曰子姑復釣必細其綸芳其餌徐徐而投無令魚駭望¶
如其言初下得鮒次得鯉刺魚腹得書書文曰吕望封¶
于齊望知其異(史/注)姚賈對秦王曰太公望齊之逐夫朝¶
歌之廢屠子良之逐臣棘津之讎不庸文王用之而王¶
<pb:KR3k0049_WYG_039-35b>¶
(秦/䇿)太公九十乃顯榮分誠未遇其匹合(未玉/九辨)天問云師¶
望在肆昌何識鼓刀揚聲后何喜王逸曰言太公鼓刀¶
在市肆文王親徃問之對曰下屠屠牛上屠屠國文王¶
喜載而歸(楚/辭)淮南云吕望使老者奮太公鼓刀釣魚年¶
七十始學讀書九十為文王師佐武王伐紂成王封之¶
于齊(髙誘註/説林訓)夫文王非無便辟親比已者超然乃舉太¶
公於舟人而用之豈私之哉以為姣好耶即太公七十¶
二齳然而齒堕矣(韓詩/外𫝊)吕望行年五十賣食於棘津行¶
<pb:KR3k0049_WYG_039-36a>¶
年七十屠牛朝歌行年九十為天子師則其遇文王也¶
(説苑/韓詩)太公望故老婦之出夫也朝歌之屠佐也棘津迎¶
客之舎人也年七十而相周九十而封齊(説苑/八)¶
　遯齋閑覽梁灝八十二嵗狀元及第其謝啟云少伏¶
　生之八嵗多太公之二年未見所出而人遂皆云太¶
　公八十遇文王豈相沿之誤耶然國史及朝野雜記¶
　俱云灝中狀元年二十三非八十二也¶
九十為師鬻子名熊楚人年九十見文王王曰老矣鬻¶
<pb:KR3k0049_WYG_039-36b>¶
子曰使臣捕獸逐麋已老矣使臣坐䇿國事尚少也文¶
王師之著書二十二篇名曰鬻子(鬻/子)¶
　世𫝊鬻子九十餘始遇文王而書乃載三監曲阜事¶
　篇名次第皆錯亂不可曉盖殘闕書也(序/)¶
　史楚世家周文王之時季連之苗裔曰鬻熊鬻熊子¶
　事文王早卒楚武王熊通怒曰吾先鬻熊文王之師¶
　也早終成王舉我先公乃以子男田令居楚今書云¶
　昔者魯周公又曰周公使康叔徃封于殷皆文王後¶
<pb:KR3k0049_WYG_039-37a>¶
　事也其為偽書無疑而無舉以證之者¶
出入百嵗文王九十七而薨武王九十三而崩周公武¶
王之弟也兄弟相差不過十年武王崩周公居攝七年¶
復政退老出入百嵗矣邵公周公之兄也至康王之時¶
尚為太保出入百有餘嵗矣𫝊稱邵公百八十髙宗享¶
國百年周穆王享國百年并未享國之時皆出百三十¶
四十嵗矣(論/衡)¶
交儆左史倚相迋見中公子亹子亹不出左史謗之舉¶
<pb:KR3k0049_WYG_039-37b>¶
伯以告子亹怒而出曰女無亦謂我老耄而舎我而又¶
謗我左史曰唯子老耄故欲見以交儆子若子方壯能¶
經營百事倚相將奔走承序於是不給而何暇得見昔¶
衛武公年數九十有五矣猶箴儆於國曰自卿以下至¶
於師長士苟在朝者無謂我老耄而舎我必㳟恪於朝¶
朝夕以交戒我聞一二之言必誦志而納之以訓道我¶
於是乎作懿戒以自儆也及其沒也謂之叡聖武公今¶
子老楚國而欲自安也若常如此楚其難哉子亹懼曰¶
<pb:KR3k0049_WYG_039-38a>¶
老之過也乃驟見左史(楚/語)¶
登年魯叔孫僑如公孫歸父家皆侈劉康公告定王曰¶
人臣而侈國家弗堪亡之道也若皆早世猶可若登年¶
以載其毒必亡(周/語)趙簡子曰雀雉魚鱉莫不能化惟不¶
能哀夫竇犨曰君子哀無人不哀無賄哀名之不令不¶
哀年之不登(晉/謂)¶
自養桓公之平陵見家人有年老而自養者公問其故¶
對曰吾有子九(韓子/作三)人家貧無以娶妻吾使傭而未返¶
<pb:KR3k0049_WYG_039-38b>¶
也桓公取外御者五人妻之(説苑/五)桓公微服而行於民¶
問有鹿門稷者年七十而無妻問子管伸令宫中女子¶
未嘗御出嫁之(韓子/十四)¶
麦丘三祝齊桓公逐白鹿至于麦丘見邑人問曰叟年¶
幾何對曰八十有三矣公曰美哉壽乎與之飲曰盍以¶
叟之壽祝寡人邑人奉觴再拜曰祝主君使主君甚壽¶
金玉是賤人為寳公曰善哉至徳不孤善言必再吾子¶
復之曰祝主君使主君無羞學無惡下問賢者在謗諫¶
<pb:KR3k0049_WYG_039-39a>¶
者得人公曰善哉至徳不孤善言必三吾子復之曰祝¶
主君無使羣臣百姓得罪於吾君無使吾君得罪於羣¶
臣百姓公怫然作色曰此言者非復前二言之祝叟其¶
草之矣麦丘邑人坐拜而起曰子得罪於父可因姑姊¶
妹謝也父乃赦之臣得罪於君可使左右謝也君乃赦¶
之昔桀得罪於湯紂得罪於武王此則君之得罪於臣¶
者也莫有謝至今不赦公曰善抉而載之自御以歸禮¶
之於朝封之以麦丘而㫁政焉(韓詩/新序)¶
<pb:KR3k0049_WYG_039-39b>¶
二七宋襄公及楚人戰于泓不禽二毛公傷股子魚曰¶
今之勍者皆吾敵也雖及胡耉獲則取之何有於二毛¶
(僖二/十二)¶
無能為秦晉圍鄭佚之狐言於鄭伯曰國危矣若使燭¶
之武見秦君師必退公從之辭曰臣之壯也猶不如人¶
今老矣無能為也已公語之夜縋而出見秦伯曰隣之¶
厚君之薄也夫晉何厭之有闕秦以利晉惟君圖之秦¶
伯説與鄭盤(僖三/十)¶
<pb:KR3k0049_WYG_039-40a>¶
七十三晉悼夫人食與人之城杞者絳縣人或年長矣¶
無子而徃與於食有與疑年使之年(使言/其年)曰臣小人也¶
不知年紀臣生之嵗正月甲子朔四百有四十五甲子¶
矣其季於今三之一也吏走問諸朝師曠曰魯叔仲恵¶
伯㑹郤成子於承匡之嵗也七十三年矣史趙曰亥有¶
二首六身下二如身是其日數也(襄/六)¶
種種齊侯田於莒盧蒲嫳見泣且清曰余髪如此種種¶
余奚能為子雅曰彼其髪短而心甚長其或&KR0230;處我矣¶
<pb:KR3k0049_WYG_039-40b>¶
九月放盧蒲嫳于北燕(昭/三)¶
七十欲學晉平公問於師曠曰吾年七十欲學恐已暮¶
矣師曠曰何不炳燭乎平公以為戲君師曠曰臣聞少¶
而好學如日出之陽壯而好學如日中之光老而好學¶
如炳燭之明炳燭之明孰與昧行乎平公曰善哉(説/苑)¶
㳟士魯有㳟士名曰機汜行年七十其㳟益甚冬日行¶
隂夏日行陽市次不敢不行參行必随坐必危一食之¶
間三起不羞見衣裘褐之士則為之禮魯君問曰機子¶
<pb:KR3k0049_WYG_039-41a>¶
年甚長矣不可釋㳟乎機汜對曰君子好㳟以成其名¶
小人學㳟以除其刑對君之坐豈不安哉尚有差跌一¶
食之上豈不美哉尚有哽噎今若汜所謂幸者也固未¶
能自必鴻鵠飛沖天豈不髙哉矰繳尚得而加之虎豹¶
為猛人尚食其肉席其皮譽人者少惡人者多行年七¶
十常恐斧質之加於汜者何釋㳟為(説/苑)¶
㳟敬待命成回學於子路三年回㳟敬不已子路問其¶
故何也回對曰臣聞之行者比於鳥上畏鷹鸇下畏綱¶
<pb:KR3k0049_WYG_039-41b>¶
羅夫人為善者少為䜛者多若身不死安知禍罪不施¶
行年七十常恐行節之虧回是以㳟敬待大命子路稽¶
首曰君子哉¶
色若孺子南伯子葵問女偊曰子之年長矣而色若孺¶
子曰吾聞道矣(莊/子)¶
三願齊宣王出獵於社山社山父老十三人相與勞王¶
王賜之田不租父老皆拜閭丘先生獨不拜又賜無役¶
役諸老復拜閭丘先生又不拜疑而問之對曰來見大¶
<pb:KR3k0049_WYG_039-42a>¶
王所望者三願賜臣壽賜臣富賜臣貴王曰天命有長¶
短非寡人所則無所壽先生倉粟雖盈以備災害無以¶
富先生大官無闕小官卑賤無以貴先生先生曰所望¶
願王選良吏臣少可以得壽焉使民以時役無煩苛此¶
臣所以得富焉使少者敬長長者敬老此臣所以得貴¶
焉王賜臣田不租倉廩將虚賜臣無役則官無所使非¶
所望也王曰賜先生為相可乎先生曰臣得三願足矣¶
安用為相(説苑御/覽稍異)¶
<pb:KR3k0049_WYG_039-42b>¶
春秋髙楚丘先生行年七十披裘帶索徃見孟嘗君欲¶
趨不能進孟嘗君曰先生老矣春秋髙矣多遺忘矣何¶
以教文楚丘先生曰噫將我而老乎噫將使我追車而¶
赴馬乎投石而超距乎逐麋鹿而摶豹虎乎吾已死矣¶
何暇老哉噫將使我深計逺謀乎定猶豫而決嫌疑乎¶
出正辭而當諸侯乎吾乃始壯耳何老之有孟嘗君赧¶
然汗出至蹱曰文過矣文過矣詩曰老夫灌灌小子蹻¶
蹻言老夫欲盡其謀而少者驕而不受也秦穆公所以¶
<pb:KR3k0049_WYG_039-43a>¶
敗其師殷紂所以亡天下也故書曰黄髪之言則無所¶
愆詩曰壽胥與試美用老人之言以安國也(韓詩/新序)¶
善飯亷頗奔魏趙王思復得亷頗使使者視頗尚可用¶
否頗之仇郭開多與使者金令毁之趙使者既見亷頗¶
頗為之一飯斗米肉十斤被甲上馬以示尚可用趙使¶
還報王曰亷將軍雖老尚善飯然臣與坐頃之三遺矢¶
矣趙王以為老遂不召(本/𫝊)¶
食乳張蒼身長大肥白如瓠為丞相十五嵗而免免相¶
<pb:KR3k0049_WYG_039-43b>¶
後老口中無齒食乳女子為乳母妻妾以百數嘗孕者¶
不復生蒼年百有餘嵗而卒(史/)¶
逸樂益命文帝時得魏文侯時樂人竇公百八十嵗兩¶
目皆肓文帝奇之問何能服食而至此耶對曰年十三¶
失明父母哀之教使鼓琴日講習以為常事臣不能道¶
固無所報弭也譚以為少肓恒逸樂所以益性命也(新/論)¶
九十授書伏生濟南人故為秦愽士文帝時聞其能治¶
尚書欲召時伏生年九十餘老不能行使晁錯徃受之¶
<pb:KR3k0049_WYG_039-44a>¶
(漢/書)漢興開設學校旁求儒雅以闡大猷濟南伏生年過¶
九十失其本經口以𫝊授(尚書/序)伏生老不能正言言不¶
可曉也使其女𫝊言教錯齊人語多與頴川異錯所不¶
知者凡十二三畧以其意屬讀而已(衛宏古文/尚書序)¶
車輪迎申公魯人少事齊人浮丘伯受詩武帝初即位¶
使使束帛加壁安車以蒲裏輪駕駟迎申公弟子二人¶
乗軺𫝊從至見上上問治亂之事申公時已八十餘老¶
對曰為治者不在多言顧力行何如耳是時上方好文¶
<pb:KR3k0049_WYG_039-44b>¶
辭見申公對黙然(漢/書)¶
治詩轅固齊人以治詩孝景時為博士武帝初即位復¶
以賢良徵諸儒多嫉毁曰固老罷歸之時固已九十餘¶
矣公孫𢎞亦徵亥目而事固固曰公孫子務正學以言¶
無曲學以阿世(上/)¶
三世不遇上嘗輦至郎署見一老髭鬚皓白衣服不完¶
上問曰公何時為郎何其老矣對曰臣姓顔名駟江都¶
人也文帝時為郎上問曰何不遇也駟曰文帝好文臣¶
<pb:KR3k0049_WYG_039-45a>¶
好武景帝好老臣又少陛下好少臣又老是以三世不¶
遇上其言拜為㑹稽都尉(漢武/故事)¶
九千嵗東方朔元封中㳺鴻蒙之澤忽遇老母采桑於¶
白海之積俄而有黄省翁指母以語朔曰昔為吾妻託¶
形於太白之精今汝亦此精也吾却食吞氣已九千餘¶
嵗目中瞳子皆有青光能見幽隠之物三千年一返骨¶
洗随三千年一剥皮代毛吾生來已三洗髄一代毛矣¶
洗沭澣裙石建為郎中令建白首萬石君尚無恙毎五¶
<pb:KR3k0049_WYG_039-45b>¶
日洗沐歸謁親入子舎竊問侍者取親中君厠牏身自¶
澣洒復與侍者不敢令萬石君知之以為常(漢/書)¶
矍鑠劉尚擊武陵五溪蠻夷深入軍沒馬援因復請行¶
時年六十二帝愍其老未許之援自請曰臣尚能被甲¶
上馬帝令試之援據鞍顧盻以示可用帝笑曰矍鑠哉¶
是翁也遂遣援(後/𫝊)東觀記㬦哉是翁也字書㬦勇貎¶
手自枝書向朗字巨達少時涉獵文學以吏能見稱自¶
去長史優㳺無事垂三十年乃更潛心典籍孜孜不倦¶
<pb:KR3k0049_WYG_039-46a>¶
年踰八十猶手自校書刋定謬誤積聚篇卷於時最多¶
開門接賔謗納後進但講論古義不于時事以是見稱¶
劉楊同軌陳壽與譙周别周曰昔孔子七十二劉向楊¶
雄七十一而沒今吾年過七十庻慕孔子遺風可與劉¶
楊同軌恐不出後嵗必便長逝不復相見矣疑周以術¶
知之假此而言也(蜀/志)¶
鐘鳴漏盡田豫為并州刺史徵為衛尉屢乞遜位司馬¶
懿以為豫克壯書喻未聴豫書荅曰年過七十而以居¶
<pb:KR3k0049_WYG_039-46b>¶
位譬猶鐘鳴漏盡而夜行不休是罪人也遂稱篤疾年¶
八十二薨(魏/志)¶
不倦書籍胡昭外同乎俗内秉純潔心非其好王公不¶
能屈年八十而不倦于書籍者吾於胡徵君見之矣(𫝊/子)¶
鹿仙辛孟年七十與麋鹿同羣逰世謂之鹿仙(潘岳/中記)¶
命在日制劉寔字子真少貧苦賣牛衣以自給自少及¶
老篤學不倦雖居職務卷不離手厯吏部尚書封遁陽¶
子懷帝復授太尉固辭以老不許劉坦上言曰太尉寔¶
<pb:KR3k0049_WYG_039-47a>¶
懸車退老二十餘年浩然之志老而彌篤臣聞老者不¶
以筋力為勞寔年踰九十命在日制聖詔殷勤斷章敦¶
喻謂宜聴寔所守詔賜几杖不朝嵗餘薨時年九十一¶
(晉/書)¶
髙其優禮劉毅字仲雄為尚書僕射以峭直不至公輔¶
年七十告老乆之見許後司徒舉毅為青州中正尚書¶
以毅懸車致仕不宜勞以碎務陳留相孫尹表曰昔鄭¶
武公年邁八十入為司徒雖過懸車之年必有可用毅¶
<pb:KR3k0049_WYG_039-47b>¶
前為司𨽻多所按劾主者必疑其論議傷物故髙其優¶
禮令去事實此為機閣毅使絶人倫之路也由是毅遂¶
為州都(上/)¶
持更聲苦劉𢎞字和季為荆州刺史嘗夜起聞城上持¶
更者歎聲甚苦遂呼省之兵年過六十羸疾無檽𢎞愍¶
之乃讁罰主者遂給韋袍暖㡌轉以相付(上/)¶
百三十嵗羅結魏主太武初以河内鎮將遷侍中外都¶
大官總三十六曹事年一百七嵗精爽不衰魏主以其¶
<pb:KR3k0049_WYG_039-48a>¶
忠慤甚見信待監典後宫出入卧内因除長信卿年一¶
百一十詔聴歸老賜大寗東川以為居業并為築城即¶
號曰羅侯城朝廷毎有大事驛馬詢訪焉年一百二十¶
嵗卒(魏/書)¶
知足劉玩之字茂瑶以乆官年疾告退曰四十仕進七¶
十懸車壯則馳驅老宜體息自頃以來衰耗漸篤為性¶
不懶惰而倦怠頓來耳目本聰明而聾矒轉積脚不支¶
身喘不緒氣朝露本光寧堪長乆且知足安分吾已足¶
<pb:KR3k0049_WYG_039-48b>¶
矣(南齊/書)¶
隂徳陽報髙允字伯㳟雖年漸期頥而志識無損晝夜¶
嘗執書吟詠尋覽被召在方山作頌志氣猶不多損談¶
説舊事了無所遺卒年九十八初允毎謂人曰吾在中¶
書時有隂徳濟救人命若陽報不差吾壽應享百年矣¶
其弟爕字季和毎詔徵辭疾不應恒笑允屈折乆官栖¶
泊京邑從容千家¶
餙老劉模髙允選為校書郎允修撰國記與俱緝著允¶
<pb:KR3k0049_WYG_039-49a>¶
所成篇卷預有功焉正始初為陳留太守時年七十餘¶
矣而餙老隱年昧禁自效(允/𫝊)¶
賜杖致珍刀雍字淑和性寛柔好尚文典書不釋書皇¶
興中雍與隴西王源賀中書監髙允等併以耆舊特見¶
優禮賜几杖劍履上殿月致珍羞焉子遵字奉國年七¶
十志力不衰嘗經篤疾㡬死見有神明救之言是福門¶
子當享長年後卒於潞州刺史七十九¶
　御覽引致珍羞焉下即接嘗經篤疾是混父子為一¶
<pb:KR3k0049_WYG_039-49b>¶
　事也誤¶
跨鞍躍馬源懷賀子也正始初蠕蠕入冦詔加懐使持¶
節侍中出據北蕃賜馬一匹紬鎧一具御稍一枚懷拜¶
受訖乃於其庭跨鞍執矟躍馬大呼顧謂賔客曰氣力¶
雖衰尚得如此蠕蠕雖畏壯輕老我亦未便可欺令奉¶
廟勝之規總驍捍之衆足以擒其酋帥獻俘闕下時年¶
六十一懐至雲中蠕蠕亡遁(源/𫝊)¶
跨鞍畢衆敬齊明帝殺廢帝子業授兖州刺史降魏後¶
<pb:KR3k0049_WYG_039-50a>¶
復為兖州徵還京師年已七十鬢髪皓白而氣力未衰¶
跨鞍馳騁有若少壯太和中髙祖賔禮舊老衆敬與咸¶
陽公髙允引至方山甚相愛敬接膝談欵有若平生後¶
以篤老乞還桑梓朝廷許之衆敬臨還獻真珠襠刺虎¶
矛等物文明太后引見於皇信堂賜酒饌車馬勞遣之¶
(魏書四/十九)¶
白首彌勒趙逸字思羣性好墳典白首彌勤年踰七十¶
手不釋卷(北史崔/浩同)有隠士趙逸云是晉武時人晉朝舊¶
<pb:KR3k0049_WYG_039-50b>¶
事多所記録正光初來至京師逰于市里所經之處多¶
記舊迹掘之皆驗號為聖人汝南王悦聞而異之拜為¶
義父因而問何所服餌以致長年逸云吾不閑養生自¶
然長壽郭璞常為吾筮云壽年五百嵗今始半餘帝給¶
步挽車一乗三年以後遁去莫知所在(伽藍/記)¶
諱老魏中山王英伐義陽傅永為將軍自將馬步千人¶
南逆齊將馬先琕琕將射永洞其左股永出箭復入大¶
破之時年七十餘三軍莫不壯之後除恒農太守非心¶
<pb:KR3k0049_WYG_039-51a>¶
所樂毎言曰馬援充國竟何人哉吾獨皓首見拘此郡¶
復為南兖州刺史年踰八十猶能馳射盤馬奮稍常諱¶
言光毎自稱六十九(魏書五/十九)¶
四皓徐伯珍舉動有禮過曲木之下趨而避之早喪妻¶
晩不復重娶自比曽參家甚貧窶弟兄四人皆白首相¶
對時人呼為四皓(南/史)¶
養身静黙沈麟士字雲禎㓜而俊敏年七嵗聴叔父岳¶
言𤣥賔散言無所遺失岳撫其肩曰若斯文不絶其在¶
<pb:KR3k0049_WYG_039-51b>¶
爾乎及長博通經史有髙尚之心織簾誦書口手不息¶
鄉里號為織簾先生宋齊徵皆不就守操老讀書終不¶
倦遭火燒書數千卷年過八十耳目猶聰明以反故抄¶
冩火下細書復成二三千卷滿數十篋時人以為養身¶
静黙所致(南史隠/逸𫝊)¶
頭有肉角梁蕭暎為北徐州刺史及徵將還鍾離人顧¶
忠逺挺义行部伍中暎見其甚矣使人問之對曰年一¶
百一十二嵗凡七娶有子十二死亡畧盡今惟小者已¶
<pb:KR3k0049_WYG_039-52a>¶
六十又無孫息家闕養乏是以行役暎大異之召賜之¶
食食兼於人檢其頭有肉角長寸遂命後舟載還都謁¶
見天子與之言徃事多異所𫝊擢為散騎侍郎賜以俸¶
宅朝夕進見年百二十卒(南/史)¶
曽孫乳婦普通中北侵攻穰城城内有人年二百四十¶
嵗不能能食穀唯飲曽孫婦乳簡文帝命勞之賜以束¶
帛¶
留枕荆州上津鄉人張元始年一百一十六嵗膂力過¶
<pb:KR3k0049_WYG_039-52b>¶
人進食不異至年九十七方生兒兒遂無影將亡人人¶
告别乃至山林樹木處處履行少日而終時人以為知¶
命湘東王愛竒重異遂留其枕(上/)¶
齒宿意新李百藥以年老致仕太宗嘗制帝京篇命百¶
藥並作上歎其工手詔曰卿何身之老而才之壯何齒¶
之宿而意之新乎百藥以名臣之子才行相繼四海名¶
流莫不宗仰懸車告老怡然自得穿池築山文酒談賞¶
以舒平生之志年八十二卒(舊/)¶
<pb:KR3k0049_WYG_039-53a>¶
卧振髙風蕭徳言以年老請致仕太宗下詔曰頃年以¶
來天下無事方欲建禮作樂偃武修文卿年齒已衰教¶
將何恃所冀才徳猶茂卧振髙風使齊南伏生重在於¶
茲日闗西孔子故顯於當今拜秘書少監兩宫禮賜甚¶
厚¶
不伏致仕武后時夏官侍郎侯知一以年老勅令致仕¶
知一乃詣朝堂跳躍馳驅以示輕㨗時謂知一不伏致¶
仕(朝野/僉載)¶
<pb:KR3k0049_WYG_039-53b>¶
雪刺滿頭宋璟求致仕表云臣竊禄簮裳備員廊廟霜¶
毫生額雪刺滿頭求歸耕養築墉巖穴樂太平之世允¶
荷聖朝(開元/遺事)¶
百二十八開元東封有太原人于伯龍者年一百二十¶
八嵗精爽不昧其子已卒兩孫随之各年七十八矣自¶
北來詣闕引見上勞之曰老人無拜禮伯龍曰臣神堯¶
皇帝之臣也荏苒嵗月得至今日復事郎君臣之幸矣¶
郎君明聖功成封岳不以昏老千里而來上笑而憫之¶
<pb:KR3k0049_WYG_039-54a>¶
乃賜紫袍牙笏及優恤有功伯龍自言陏仁壽年生説¶
大業末事了然可見¶
似亡友蕭穎士嘗出㶚橋道左逢一老人眉髪皎白狀¶
骨甚竒右蕭甚異之老人瞻顧蕭蕭問之老人云公似¶
吾亡友耳蕭固請言之老人曰吾與鄱陽王恢善君甚¶
類之乃穎士六代祖蕭其所來不應而去(𫝊/載)¶
氣海常温栁公度子華子也善攝生年八十餘步履輕¶
便或祈其術曰吾初無術但未嘗以血氣佐喜怒氣海¶
<pb:KR3k0049_WYG_039-54b>¶
常温耳(舊/唐)¶
貴壽嚴綬才器不踰常品事兄嫂過為時所稱常以寛¶
柔自特位嚌上公年至大耊前後統臨三鎮皆號雄藩¶
所辟士親暏為將相者凡九十人其貴壽如此(舊/)¶
九老白居易暮節惑浮屠至經月不食葷稱香山居士¶
常與胡杲等燕樂皆髙年不仕者人暮之繪為九老圖¶
時洛陽遺老李元爽年一百三十六禪僧如滿歸洛年¶
九十五(白居/易序)¶
<pb:KR3k0049_WYG_039-55a>¶
一門壽考蕭愿字惟㳟梁宰相頃之子也初愿之曽祖¶
倣唐僖宗朝入相接客之次愿為兒童傚倣𫝊呼之聲¶
倣謂客曰余豈敢以得位為喜所幸奕世壽考吾今又¶
有曽孫左目前矣及愿長事父母以孝稱後為兵部郎¶
卒之時年七十餘母猶在堂一門壽考人罕及者矣(周/史)¶
二百餘嵗五代王仁裕家逺祖母二百餘嵗¶
九代祖李守忠為承㫖奉使南方過海至瓊州界道逢¶
一翁自稱楊遐舉年八十一邀守忠詣其居見其父曰¶
<pb:KR3k0049_WYG_039-55b>¶
叔連年一百二十二又見其祖曰宋卿年一百九十五¶
語次見雞窼中有小兒出頭下視宋卿曰此九代祖也¶
不語不食不知其年朔望取下子孫列拜而已(洞微/志)¶
党翁邵伯温言洛陽有老人曰党翁者賣藥洛水北南¶
行走甚快自言五代清太中嘗為兵經事柴太宗有放¶
停公帖可驗其衣服猶唐装也有妻無子有問以前事¶
者皆不荅元豐中不知所在党翁在清太中已為兵則¶
已不下二三十矣計其壽當一百七八十餘¶
<pb:KR3k0049_WYG_039-56a>¶
陳恩被呵劉類為𢎞農太守民尹昌年垂百嵗聞類出¶
行當經過謂其兒曰扶我迎府君我欲陳恩兒扶昌在¶
道右類望見呵其兒曰用是死人來見我其視人無禮¶
皆此類也(魏書苛/吏𫝊)¶
四方人壽東方極豪林之墟名呵羅提國人壽四百嵗¶
南方極洞陽之野其國人壽三百六十嵗西方極浩素¶
之壟其國人壽六百嵗北方極朔隂之庭名旬羅之國¶
人壽三百嵗上方上清陽灰空之内其國人髙上玉皇¶
<pb:KR3k0049_WYG_039-56b>¶
萬聖帝真惟刼為年直下極大風澤名寳真無量國人¶
壽一千二百嵗(放品/經)¶
三老人嘗有三老人相遇或問之年其一曰吾年不可¶
記但憶少時與盤古有中外一曰海水變桑田吾輒下¶
一籌已滿十屋一曰吾師食蟠桃弃其核崑崙之下今¶
樹與崑崙齊矣(&KR0311;池/筆記)¶
更老孝文詔曰天子父事三老兄事五更山陽公尉元¶
鴻臚卿㳺明根並元亨利貞明兄誠素之著英風老敷¶
<pb:KR3k0049_WYG_039-57a>¶
雅迹公以八十之年宜處三老之重卿以七十之齡可¶
充五更之選雖更老非官宜加殊養(魏/傳)¶
　鄭𤣥注文王世子三老五更各一人皆年老更事致¶
　仕者也注樂記皆老人更知三徳五事者也　蔡邕¶
　明堂論更應作叟叟長老之稱字與更相似書者澻¶
　誤以為更嫂字女傍叟今亦以為更故知應為叟也¶
共摩銅狄薊子訓與一老翁共摩挲銅狄人相謂曰適¶
見鑄此物而已近五百嵗(後漢/𫝊)¶
<pb:KR3k0049_WYG_039-57b>¶
祅怪壽者百二十過此不死為失歸祅怪(禮外/𫝊)¶
　　不夀¶
秀不實彭祖之知不出堯舜而上而壽八百顔淵之才¶
不出衆人之下而壽不八(列子/力命)郎顗云顔子十八天下¶
歸仁(後漢/𫝊)俗𫝊顔淵年十八升太山望見吳昌門外有¶
係白馬(論/衡)顔淵所以命短慕孔子殤其年也(桓譚/新論)亞聖¶
徳蹈髙蹤秀不實振芳風(禰衡顔/子碑)徐勉子悱卒為客喻¶
云秀而不實尼父為之歎息(梁/舊)¶
<pb:KR3k0049_WYG_039-58a>¶
賦鵬賈誼曰十八以能誦詩属書聞于郡中吳廷尉為¶
河南守聞其秀才乃言賈生年少頗通諸子百家之書¶
文帝召以為博士是時賈生年二十餘最為少文帝悦¶
之綘灌等盡害之適為長沙王太傅有鴞飛入害作賦¶
以自廣後為梁懐王大𫝊而死時年三十三(史/記)¶
賦靈光王延壽字文考有儁才少逰魯國作靈光殿賦¶
後蔡邕亦造此賦未成及見延壽所為甚竒之遂輟翰¶
而已曽有異夢意惡之乃作夢賦以自厲後溺水死時¶
<pb:KR3k0049_WYG_039-58b>¶
年二十餘(後/漢)王子山與叔父師到泰山從鮑子真學筭¶
到魯賦靈光殿歸度湘水溺死(博物/志)文考一字子山也¶
豫知亡日陸績字公紀㓜有儁朗才數博學多通虞翻¶
舊齒名盛龎統荆州令七年長於績共為交友仕至欝¶
林太守自知亡日乃為辭曰有漢志士陸績㓜敦詩畫¶
長玩禮易雨征遘疾嗚呼悲隔又曰從今已去六十年¶
之外車同軌書同文恨不及見也年三十三卒(文士傳/吴志)¶
可言天人王弼字輔嗣山陽髙平人少而察惠十餘嵗¶
<pb:KR3k0049_WYG_039-59a>¶
便好壯老通辯能言為𫝊嘏所知吏部尚書何晏甚竒¶
之題之曰後生可畏君斯人者可與言天人之際矣正¶
始中遇癘疾亡時年二十四司馬師嗟歎累日¶
婦亡神傷荀粲字奉倩彧子顗弟也常以為子貢稱夫¶
子之言性與天道不可得聞然則六籍雖存固聖人之¶
糠粃粲兄俁難曰易經云聖人立象以盡意繫辭焉以¶
盡言則微言胡不可得而聞見哉粲荅曰盖理之甚微¶
者非物象之所舉也今稱立象以盡意非此通于意外¶
<pb:KR3k0049_WYG_039-59b>¶
者也繫辭焉以盡言此非言乎繫表者也斯則象外之¶
意繫表之言固藴而不出矣及當時能言者不能屈也¶
又論父彧不如從兄攸彧立徳髙整軌儀以訓物而攸¶
不治外形慎宻自居而已粲以此言善攸諸兄怒而不¶
能迴也妻曹洪女有美色専房歡宴厯年後婦病亡不¶
哭而神傷痛悼不能已嵗餘亦亡時年二十九粲簡貴¶
不能與常人交接所交皆一時俊傑至塟夕赴者裁十¶
餘人皆同時知名士也哭之感慟路人(何恒為/粲𫝊)栁𢎞卒¶
<pb:KR3k0049_WYG_039-60a>¶
楊表誄之曰山陽王弼風流長逝穎川荀粲零落無時¶
修行夾池永絶梁園之賦長楊映沼無復洛川之文¶
朝野悲惜魏舒子混字延廣清恵有才行年二十七先¶
舒卒朝野咸為舒悲惜舒毎哀慟退而歎曰吾不及莊¶
生逺矣豈以無益自損乎於是終服不復哭詔曰舒惟¶
一子薄命短折舒告老之年處窮獨之苦毎念怛然為¶
之嘆悼思所以散愁養氣可更増之味品物仍給四望¶
牛車庻出入觀望或足散憂也(本/𫝊)¶
<pb:KR3k0049_WYG_039-60b>¶
不秀王戎喪兒萬子山簡徃省之王悲不自勝簡曰孩¶
抱中物何至于此王曰聖人忘情最下不及情情之所¶
鍾正在我輩簡服其言更為之慟(世/説)萬子有大成之風¶
苗而不秀(上/)¶
棟梁折衛玠字叔寳有虚令之秀清勝之氣在羣伍之¶
中有異人之望祖衛瓘見玠五嵗曰此兒神爽聰令與¶
衆大異恐吾年老不及見耳(别/𫝊)及長好言𤣥理親友時¶
請一言無不咨嗟以為入微以天下大亂移家南行永¶
<pb:KR3k0049_WYG_039-61a>¶
嘉六年卒時年二十七塟於南昌謝鯤哭之慟人問曰¶
子有何恤而致斯哀荅曰棟梁折矣不覺哀耳咸和中¶
丞相王導教曰衛洗馬明當改塟此君風流名士海内¶
所瞻可修薄祭以敦舊好¶
行善禍繁羊秉字長達少有令譽仕參撫軍將軍事將¶
奮千里之足揮沖天之翼惜乎春秋三十有二而卒昔¶
罕虎死子産以為無與為善自夫子之沒有子産之嘆¶
矣亡後有子男又不肙是何行善而禍繁也豈非司馬¶
<pb:KR3k0049_WYG_039-61b>¶
生之所惑歟羊權為黄門侍郎侍簡文坐帝問曰夏侯¶
湛作羊秉叙絶可想是卿何物有後不權澘然對曰亡¶
伯令問夙彰而無有繼嗣雖名播天聴然𦙍絶聖世帝¶
嗟慨乆之(世/説)¶
轉視塵尾王長史(濛/)病篤&KR0397;卧燈下轉塵尾視之嘆曰¶
如此人曽不得四十及亡劉尹(惔/)臨殯以&KR1608;柄麈尾箸¶
柩中因慟絶(上/)¶
年齊古人王修字敬仁小字苟子濛子也明秀有美稱¶
<pb:KR3k0049_WYG_039-62a>¶
善𨽻行書號曰流奕清舉轉中軍司馬未拜而卒時年¶
二十四昔王弼之沒與脩同年故修弟熈乃嘆曰無愧¶
於古人而年與之齊也(文字/志)¶
不可無年王珣疾臨困問王武岡(謚/)曰世論以我家領¶
軍比誰武岡曰世以比王比中郎(坦/之)東亭轉卧向壁嘆¶
人固不可以無年(上/)¶
祝予羊孚年三十一卒桓𤣥與羊欣書曰賢從情所信¶
寄暴疾而殞祝予之歎如何可言¶
<pb:KR3k0049_WYG_039-62b>¶
蘭王夙凋謝恵連年十嵗能屬文才思富㨗彭城王義¶
康修府城得古冢使恵連為祭文留信待成其文甚美¶
文為雪賦以髙麗見竒靈運見其新文毎曰張華重生¶
不能易也文章並行於世年三十七卒(南/史)恨其蘭玉夙¶
凋故長轡未騁(詩/)¶
國政衰王曇首太保𢎞之弟也武帝至彭城大㑹羣英¶
臺賦詩曇首文先成帝問𢎞曰卿弟何如卿荅曰若但¶
如下官門户何寄帝大笑為文帝鎮西長史武帝謂文¶
<pb:KR3k0049_WYG_039-63a>¶
帝曰曇首輔相才也汝可毎事&KR1460;之後乞吳郡文帝曰¶
豈有欲建大厦而遺其棟梁卒時年三十七文帝臨慟¶
嘆曰王詹事所疾不救國之衰也中書舎人周赴侍側¶
曰王家欲衰賢者先殞上曰直是我家衰矣(南/史)¶
後進領袖王訓字懷範㓜聰敏有識量後拜郎中入見¶
武帝帝問何敬容曰禇彦回年幾為宰相敬容曰少過¶
三十上曰今之王訓無謝彦回訓美容儀善進止文章¶
為後進領袖年二十六卒(上/)¶
<pb:KR3k0049_WYG_039-63b>¶
珠樹王勃字子安六嵗善文辭九嵗得顔師古注漢書¶
讀之作指瑕以擿其失聰驚絶衆文章邁㨗下筆則成¶
尤好者書為虢州叅軍坐罪除名父福畤以左遷交趾¶
令勃徃省道出江中為採蓮賦以見意其辭甚美渡南¶
海堕水而卒時年二十八(舊/唐)¶
奴僕命騷李賀字長吉韓退之皇甫湜聨騎造門賀總¶
角荷衣而出賦髙軒過操觚立成杜牧之序其文盖騷¶
之裔理雖不及辭或過之生二十七年死世皆曰使賀¶
<pb:KR3k0049_WYG_039-64a>¶
且未死少加以理奴僕命騷可也¶
神㑹天出邢君實恕子也自少有逸才大為蘇黄諸公¶
所稱許而不幸早死作秋風三疊時年未弱冠神㑹天¶
出如不經意同時之士名好古字皆不能及¶
　　富¶
鐘懸不移魯孟獻子聘於晉宣子觴之三徙鍾石之懸¶
不移而具獻子曰富哉家宣子曰子之家敦與我家富¶
獻子曰吾家甚貧惟有二士曰顔回兹無靈者使吾邦¶
<pb:KR3k0049_WYG_039-64b>¶
家安平百姓和恊惟此二者耳吾盡於此矣客出宣子¶
曰彼君子也以養賢為富我鄙人也以鍾石金玉為富¶
孔子曰孟獻子之富可著於春秋(新/序)¶
逃富鬬且曰昔鬬子文三舎令尹無一日之積䘏民故¶
也成王毎出子文之禄必逃王止而後復入謂子文曰¶
人生求富而子逃之何也對曰夫從政者以庇民也民¶
多曠者而我取富焉是勤民以自封也死無日矣我逃¶
死非逃富也(楚/語)¶
<pb:KR3k0049_WYG_039-65a>¶
富淫齊慶封奔吳吳予之朱方聚其族焉而居之富於¶
其舊子服恵伯謂叔孫曰天殆富淫人慶封又富矣楊¶
子曰善人富謂之賞淫人富謂之殃天其殃之也其將¶
聚而殱旃(襄二/十八)¶
幅利齊慶氏亡分其邑予晏子弗受子尾曰富人之所¶
欲也何獨弗欲對曰慶氏之邑足欲故亡吾非惡富也¶
恐失富也且夫富如布帛之有幅焉為之制度使無遷¶
也夫民生厚而用利於是乎正徳以幅之使無黜嫚謂¶
<pb:KR3k0049_WYG_039-65b>¶
之幅利利過則為敗吾不敢貪多所謂幅也(上/)¶
怙富子産聘晉叔向問子晳于行人揮對曰其與幾何¶
無禮而好陵人怙富而卑其上弗能乆矣(昭/元)¶
富得罪南宫敬叔以富得罪於定公奔衛衛侯請復之載¶
其寳以朝夫子聞之曰若是其貨也喪不若速貧之愈¶
子游侍曰敢問何謂如此孔子曰富而不好禮殃也敬¶
叔以富喪矣而又弗改吾懼其將有後患也敬叔聞之¶
驟如孔氏而後循禮施散焉(家/語)¶
<pb:KR3k0049_WYG_039-66a>¶
陶朱公黄帝設五法布之天下用之無窮盖世有能知¶
者莫不尊親如范子可謂曉之矣范蠡為越相三江五¶
湖之間民富國強卒以擒吳功成而弗居變名易姓之¶
陶自謂朱公行十術之計二十一年之間三致千萬再¶
散與貧(素王/妙論)¶
逰宫范蠡相越日致千金家僮閑筭術者萬人收四海¶
難得之貨盈積於越都以為器銅鐡之類積如山之阜¶
或藏之井壍謂之寳井奇容麗色溢於閨房謂之逰宫¶
<pb:KR3k0049_WYG_039-66b>¶
歴古以來未之有也(拾遺/記)¶
猗頓猗頓魯之窮士問術于朱公乃畜㹀于猗氏之南¶
以富興於猗氏故曰猗頓(孔叢/子)¶
君子之富楚王問莊辛曰君子之富柰何對曰君子之¶
富假貨人不徳也不貴也其食飲人不使也不役也親¶
戚愛之衆人喜之不肖者事之皆欲其壽樂而不傷於¶
患此君子之富也楚王曰善(説/苑)昔楚頓襄王問陵陽右¶
曰君子之富何如云云(後漢楚/宏𫝊論)¶
<pb:KR3k0049_WYG_039-67a>¶
觀時白圭曰吾營生猶伊尹吕尚之謀白圭樂觀時豐¶
嵗熟取穀與之絲漆繭出取帛絮與之食趍時若猛獸¶
鷙鳥之發(史/記)¶
卓氏卓氏用鐡冶富程鄭富埒卓氏(上/)¶
食貨稱首卓王孫家僮千數程鄭各八百人而郗公從¶
禽巷無竹八簫鼓歌吹擊鐘肆懸富侔公室豪過田文¶
漢家食貨以為稱首盖以地沃土豐奢侈不期而至也¶
(華陽/國志)¶
<pb:KR3k0049_WYG_039-67b>¶
銅山臨卭有古石山有石鑛大如蒜子火燒合之成流¶
支鐡甚剛因置鐡官漢文帝時以鐡銅賜侍郎鄧通通¶
假民卓王孫嵗取千疋故王孫貨累巨萬億鄧通錢亦¶
盡天下王孫女文君能鼓琴時有司馬長卿者臨卭令¶
王告與之逰王孫家文君因奔長卿(上/)¶
茂陵富人茂陸富人袁廣漢藏鏹巨萬家僮八九百人¶
於北邙山下築園東西四里南北五里激流水注其内¶
構石為山髙十餘丈連延數里養白鸚鵡紫鴛鴦釐牛¶
<pb:KR3k0049_WYG_039-68a>¶
青兕竒獸怪禽委積其間積沙為洲與激水為波潮其¶
中致江鷗海鶴孕雛産鷇延漫林池竒樹異草靡不具¶
植屋皆徘徊連属重閣修廊行之移晷不能徧也廣漢¶
後有罪誅沒入馬官園鳥獸草木皆移植上林苑中(西/京)¶
髙訾自元成訖王莾京師富人杜陵樊嘉茂陵摯網平¶
陵如氏茸氏長安丹王君房豉樊少翁王孫大卿為天¶
下髙訾(漢貨/殖𫝊)¶
輦賄思𤣥賦或輦賄而違車兮孕行産而為對注云昔¶
<pb:KR3k0049_WYG_039-68b>¶
有周犨者家貧夫婦夜田天帝見而矜之問司命曰此¶
可富乎司命曰命當貧有張子錢可以借之乃借而與¶
之期曰車子生急還之田者稍富利及期婦夫輦其賄¶
以逃同宿路逢夫妻寄車下宿夜生子問名於夫夫曰¶
生車間可名車子也從是所向失利遂以貧困善曰見¶
鬼神志搜神記¶
富擬封君湖陽縣有樊重碑重居湖陽能治田殖至三¶
百頃起廬舎髙樓連閣波陂灌注竹木成林六畜放牧¶
<pb:KR3k0049_WYG_039-69a>¶
魚嬴梨果檀棘桑麻閉門成市兵弩器械貲至百萬其¶
興工造作無窮巧不可言富擬封君世祖之少數歸外¶
氏及之長安受業賫送甚至世祖即位追封敬侯詔湖¶
陽為重立祠(水經注後/書畧同)¶
金穴郭況光武皇后之弟也累金數億家僮四百餘人¶
以黄金為器工冶之聲震於都鄙時人謂郭氏之室不¶
雨而雷言其鑄鍜之聲盛也庭中起髙閣長廡置衡石¶
於其上以稱量珠玉也閣下有藏金窟列武士以衛之¶
<pb:KR3k0049_WYG_039-69b>¶
錯雜寳以餙臺謝懸明珠於四垂晝視之如星夜望之¶
如月里語曰洛陽多錢郭氏室夜日晝星富無疋其寵¶
者皆以玉器盛食故東京謂郭家為瓊厨金穴(拾遺/記)¶
守錢虜馬援嘗謂賔客云丈夫為志窮當益堅老當益¶
壯凡殖貨財産貴其能賑施也否則守錢虜耳(本/𫝊)¶
散施折像字伯式父國有貲財二億家僮八百人文卒¶
感多藏厚亡之義乃散金帛資産周施親踈或諫像曰¶
君三男兩女孫息盈前當増益産業何為坐自耗散乎¶
<pb:KR3k0049_WYG_039-70a>¶
像曰昔闘子文有言我乃逃禍非避富也吾門户植財¶
日乆盈滿之咎道家所忌今世將衰子又不才不仁而¶
富謂之不幸墻隙而髙其崩必疾也智者聞之感服焉¶
(後漢/書)¶
實庭麋竺字子仲祖世貨殖僮客萬人貲産巨億(蜀/志)竺¶
用陶朱計術日益億萬之利貨擬王家有寳庫千間貨¶
財如山不可筭計内以方諸盆缾設大珠如卵散滿於¶
庭謂之寳庭而外人不得窺時三國交鋒軍中萬倍乃¶
<pb:KR3k0049_WYG_039-70b>¶
輸其寳物車服以助先主黄金一億斤錦繡氈𦋺積如¶
丘壠駿馬萬疋(拾/遺)於時困匱頼此復振(志/)¶
饑賴以濟刁逵字伯道彛子也隆安中廣州刺史其弟¶
暢為始興相後為冀州刺史兄弟子姪並不拘名行以¶
貨殖為務有田萬頃奴婢數千餘人貨稱是桓𤣥簒併¶
為所用𤣥敗併誅刁氏素殷富奴客縱横固吝山澤為¶
京口之蠧劉裕散其資畜令百姓稱力而取之彌日不¶
盡時天饑弊編户賴之以濟焉(晉三/十九)¶
<pb:KR3k0049_WYG_039-71a>¶
鑄全為龍齊時長沙寺僧業富沃鑄黄金為龍數千兩¶
埋土中歴相𫝊付稱為下方黄鐡莫有見者蕭潁胄伎¶
取此龍以充軍實(南齊/書)¶
樓觀出雲元魏時洛陽有劉寳者最為富室州郡都㑹¶
之處皆立一宅各養馬一疋至于塩粟貴賤市價髙下¶
所在一例舟車所通足跡所履莫不啇販焉是以海内¶
之貨咸萃其庭産疋銅山家藏金穴宅宇踰制樓觀出¶
雲車馬服餙擬于王者(伽藍/記)¶
<pb:KR3k0049_WYG_039-71b>¶
流星入裙北齊後主武平初邑王氏與同邑人李家為¶
婚載羊酒欲就親家宴㑹行不過三里日沒漸暗見南¶
五十步外有赤物大如升若流星曵影直來着車輪牛¶
即不動見者並怖其妻遂下車向而再拜張裙引之便¶
入裙下昇車還家觀之乃真金遂盛于庫櫃毎至良辰¶
恒以香火祈恩後四方異貨畢集其家田蠶毎年百倍¶
至春其庭生一桑樹枝葉異于衆木數年之間遍滿一¶
院竒禽異鳥莫不棲集其家大富將三十年王氏妻以¶
<pb:KR3k0049_WYG_039-72a>¶
老病終後凌朝有白鳥似鷺飛至桑樹側吐血乆之堕¶
地而死日午後西北大漩風漲天而來旋遶此樹疎其¶
枝柯如掃箒之形不經十日奴婢逃走首尾相繼家資¶
畧盡及開櫃取金唯見熒火蜿蜓腐草之餘耳(廣古今/五行記)¶
金舸自随蠻酋馮盎(族人子猷性豪俠貞/觀中入朝載金一舸)自随許敬宗¶
嫁女與盎子多納金寳為有司所効左授鄭州刺史卒¶
袁思古議謚曰弃長子於荒徼嫁少女于夷洛聞詩學¶
禮事絶於趨庭納采問名唯聞於黷貨請謚為謬(舊/唐)¶
<pb:KR3k0049_WYG_039-72b>¶
田彭侍中平恩公許郝師即郝俊之勇早同鄉里俱宦¶
達於時又其鄉人田氏彭氏以貨貲見稱有彭志筠顯¶
慶中上表請以家絹布二萬叚助軍詔受其絹萬疋特¶
授奉儀郎仍布告天下故江淮間語曰貴如許郝富如¶
田彭(唐/書)¶
鄒駱駝鄒駱駝長安人先貧嘗以小車推蒸餅賣之毎¶
至勝業坊角有伏磚車觸之即翻塵土涴其餅駝苦之¶
乃將钁㔉去十餘磚下有瓷甕容五斛許開看有金數¶
<pb:KR3k0049_WYG_039-73a>¶
斗於是巨富其子昉與蕭佺駙馬子善時人語曰蕭佺¶
駙馬子鄒駱駝兒非闗道徳合只為錢相知(僉/載)西京懐¶
徳坊南門之東有富啇鄒鳯熾肩髙背曲有似駱駝時¶
人號鄒駱駝其家巨富金寳不可勝計常與朝貴逰邸¶
店園宅遍滿海内四方物盡為所牧雖古之猗白不是¶
過也其家男女婢僕錦衣玉食服用器物皆一時驚異¶
嘗因嫁女邀請朝士徃臨拜席賔客數千夜擬供帳備¶
極華麗及女郎出侍婢圍遶綺羅珠翠垂釵曵履尤艶¶
<pb:KR3k0049_WYG_039-73b>¶
麗者至數百人衆皆愕然不知孰是新婦矣又嘗謁見¶
髙宗請市終南山中樹估絹一疋自云山樹雖盡臣絹¶
未窮事雖不行終為天下所驚後犯事流𤓰州㑹赦還¶
及卒子孫窮匱(兩京/記)¶
居賄裴伷先流北庭無復名檢専居賄五年數千萬娶¶
降胡女為妻妻有萬金駿馬牛羊以財自雄養客數百¶
人自北庭属京師多其客詷侯朝廷事聞知十有七八¶
(舊唐/炎傳)¶
<pb:KR3k0049_WYG_039-74a>¶
元寳𤣥宗嘗召王元寳問其家私多少對曰臣請以絹¶
一疋係陛下南山樹盡臣絹未窮又𤣥宗御含元殿望¶
南山見一白龍横亘一山間問左右皆言不見令急召¶
元寳問之元寳曰見一白物横在山頂不辨其狀左右¶
貴臣啟曰何則臣等不見𤣥宗曰我聞至富可敵貴朕¶
天下之貴元寳天下之富故見耳人以錢文有元寳字¶
因呼錢為王老(南部新書/獨異志)¶
地癖李憕豐于産業伊州膏腴水陸上田自都至闗口¶
<pb:KR3k0049_WYG_039-74b>¶
田疇彌望别業相望與吏部侍郎李彭年皆有地癖鄭¶
巖天寳中為少府監田産亞于憕(舊唐/忠義)¶
多田翁𤣥宗命字文融為括田使融方恣睢稍不附己¶
者必加誣譖宻奏以盧從願有田數百頃帝素器重亦¶
猗為相者數矣而又族望婚宦鼎重於一時故帝亦重¶
言其罪但目從愿為多田翁(明皇/雜録)¶
京師髙貲胡証拜嶺南節度使卒廣有舶具竒賣証厚¶
殖財自奉養奴數百人營第修行里彌亘間陌車服器¶
<pb:KR3k0049_WYG_039-75a>¶
用珍侈遂號京師髙貲(舊/唐)¶
多藏為鑑李叔明豪侈在蜀殖財廣地舎田産歿數年¶
子孫驕縱貲産皆盡世言多藏者以叔明為鑒(上/)¶
足穀翁相國韋宙善治生江陵府東有别業良田美産¶
最號膏腴積稲如坻皆為滯穂咸通初授嶺南節度使¶
懿宗以番禺珠翠之地垂貪泉之戒宙從容奏曰江陵¶
庒積穀尚有七十堆固無所貪矣帝曰此所謂之足榖¶
翁也(北夢/𤨏言)¶
<pb:KR3k0049_WYG_039-75b>¶
打鍾百下京輦自黄巢退後修葺殘毁之處鎮州王家¶
有一兒俗號王酒胡居於上都巨有錢納錢三十萬貫¶
助修朱雀門上有詔重修安國寺畢親降車輦以設大¶
齋乃十撞新鐘捨錢一萬貫命諸大臣各取意擊之上¶
曰有人能捨錢一千貫文者即打一搥齋罷王酒胡半¶
醉入來徑上鐘樓連打一百下便於西市運錢十萬貫¶
入寺(玉泉/子)¶
寶精王處回積鉅萬計蜀中富豪罕與北在太原家甚¶
<pb:KR3k0049_WYG_039-76a>¶
貧善相者周𤣥豹毎指謂知祥曰此子寳精也它日當¶
大富果如言(九國/志)¶
積錢有聲五代袁象先子正辭積錢盈室室中常有聲¶
如牛以為疾勸其散以禳之正辭曰吾聞物之有聲者¶
求其類耳宜益以錢聞者以為笑(本/𫝊)¶
王石乞兒李昊事前後蜀五十年資貨巨萬奢侈踰度¶
妓妾百數嘗讀王愷石崇𫝊笑曰窮儉乞兒以此為富¶
可笑可笑(蜀檮/杌)¶
<pb:KR3k0049_WYG_039-76b>¶
代輸宣和間朝廷收復燕雲科增郡縣兑夫錢海州懐¶
仁縣有楊秀才妻劉氏獨與子居而家饒於財乃以十¶
萬緍代下户之輸縣令欣然輦運庫藏為空翼日視之¶
庫中之錢復滿毎緍首有青麻二字觀者異之或曰聞¶
青州有麻十萬家豈非神運其錢至此耶劉氏宻令徃¶
青州踪跡之果有麻氏失錢劉氏請歸錢於麻麻以為¶
天授辭焉劉氏乃悉散施之其後家益富云(春渚/紀聞)¶
民怨劉徳字路叔寛厚好施家産過百萬則以振昆弟¶
<pb:KR3k0049_WYG_039-77a>¶
賓客食飲曰富民之怨也(漢/書)¶
玉豚餘杭人沈縱家素貧與父同入山得一玉豚從此¶
所向如意田桑並収家遂大富(幽明/録)¶
金牛增城東北有牛潭洞深無極此岸有石周逥圍三¶
丈許漁人見金牛自水而出盤於此石義熈中増城縣¶
人常安到此潭於石中山躡得金鎻大如指尋之不已¶
俄而有物從水中引之握不能禁忽㫁得數尺遂致富¶
年登上夀其後義興周雲甫嘗見此牛宿伏石上傍有¶
<pb:KR3k0049_WYG_039-77b>¶
金鎻如索繩焉雲甫素勇往掩此牛掣㫁其鎖得二尺¶
許遂以財雄(寰宇/記)¶
圈鹿楊子雲作法言蜀富人賫錢千萬願載於書子雲¶
不聴夫富無仁義之行圈中之鹿欄中之牛也安得妄¶
載(論/衡)¶
三患出則以車入則以輦務以自佚命之曰招財之機¶
肥肉厚酒務以相彊命之曰爛腸之食靡㬅皓齒鄭衛¶
之音務以自樂命之曰伐性之斧三患者富貴之所致¶
<pb:KR3k0049_WYG_039-78a>¶
也(吕本/生)¶
　　貴盛¶
歸仰貴歸也物所歸仰也汝頴言貴聲如歸往之歸也¶
(釋/名)¶
近危韓皋常言洪範五福獨不言貴者以近於髙危福¶
之自至猶宜儆動奈何枉道以邀之(𫝊/載)¶
物禁太盛李斯長男由為三川守諸男皆尚秦公主女¶
悉嫁秦諸公子李由告歸咸陽李斯置酒於家百官長¶
<pb:KR3k0049_WYG_039-78b>¶
令皆月前為夀門庭車騎以千數李斯慨然而嘆曰嗟¶
乎吾聞之荀卿曰物禁太盛夫斯乃上蔡布衣閭巷之¶
黔首上不知其駑下遂擢至此當今人臣之位無居臣¶
上者可謂富貴極矣物極則衰吾未知所稅駕也(史/記)¶
位盛辭禄張安世以父子封侯在位太盛乃辭祿詔都¶
都内别藏張氏無名錢以百萬數安世尊為公侯食邑¶
萬户然身衣弋綈夫人自紡績家童七百人皆有手技¶
作事内治産業累積纎微是以能殖其貨富於大將軍¶
<pb:KR3k0049_WYG_039-79a>¶
霍光天子甚尊憚大將軍然内親安世心宻於光焉(前/漢)¶
金張金張藉舊業七葉弭漢貂(左思/諫史)漢書金日磾賛曰¶
夷狄亡國羇虜漢庭七葉内侍何其盛也七葉自武至¶
平也又張湯𫝊賛曰張氏之子孫相繼自宣元已來為¶
侍中中常侍者凡十餘人功臣之後唯有金氏張氏親¶
近貴寵比於外戚(選/)七葉弭貂見崇西漢(息倖/論)¶
許史朝集金張舘暮宿許史廬(左/)漢書盖寛饒曰上無¶
許史之属下無金張之託孝宣許皇后元帝母元帝封¶
<pb:KR3k0049_WYG_039-79b>¶
外祖父廣漢為平恩侯史良娣宣帝祖母也兄恭宣帝¶
立恭已死封恭長子髙為樂陵侯(注/)本𫝊鄭昌上書頌¶
寛饒語曰寛饒言誤　江淹雜體詩金張服貂冕許史¶
乘華軒¶
天賜册何比干字少卿明經行修兼法通律為汝隂縣¶
獄吏決曹掾平活數千人後為月陽郡尉獄無寃囚淮¶
汝號曰何公征和三年三月辛亥天大隂雨比于在家¶
日中夢貴客車騎滿門覺以語妻語未已而門有老嫗¶
<pb:KR3k0049_WYG_039-80a>¶
可八十餘頭白求寄避雨雨甚而衣履不霑漬雨止送¶
出門乃謂比干曰公有隂徳今天錫君䇿以廣公之子¶
孫因出懐中符䇿狀如簡長九寸凡九百九十枚以授¶
比干子孫佩印綬者當如此筭言訖出門不復見比干¶
有六男又生三子本始元年自汝隂徙平陵代為名族¶
(何氏/家𫝊)比干敞文髙六世祖也(後/書)¶
三組楊僕懐銀黄垂三組師古曰僕主爵都尉又為樓¶
舩將軍并將梁侯三印故三組也(漢/書)¶
<pb:KR3k0049_WYG_039-80b>¶
五侯成帝河平二年上悉封舅譚為平阿侯商成都侯¶
立紅陽侯根曲陽侯逢時髙平侯五人同日封故世謂¶
之五侯(本/𫝊)元后群弟世權更持國柄五將十侯卒成新¶
都(讃/)司穎校尉觧光奏曲陽侯根宗重身尊三世據權¶
五將秉政天下輻輳自效(本/𫝊)五將世權謂王氏五大司¶
馬鳯音商根莽也(海録内/云莽誤)北平侯王譚不同王莽之政¶
　子興生五子並避時亂隠居涿郡西山光武即帝位¶
　封為五侯元才北平侯益才安喜侯顯才蒲隂侯仲¶
<pb:KR3k0049_WYG_039-81a>¶
　才新市侯季才為唐侯所謂中山之五王也故其舊¶
　居世以為五大夫城俗又以為五公城岳讃云五王¶
　在中龎葛建績者也(水/經)譚倨不肯事鳯不輔政而薨¶
　子仁嗣仁素剛正莽内憚之今人奏就國后遣使廹¶
　守令自殺(本/𫝊)祖孫可謂中立不倚者矣云謂不同莽¶
　政誤¶
七貴西征賦窺七貴於漢庭譸一姓之或在注七貴謂¶
吕霍上官趙丁𫝊王也庾亮表曰向使西京七族皆非¶
<pb:KR3k0049_WYG_039-81b>¶
姻黨從而悉全决不盡敗大白詩昔在長安醉花栁五¶
侯七貴同杯酒　史丹男九人皆以丹任並為侍中自¶
宣元成哀外戚與者許史三王丁𫝊之家皆重侯累將¶
窮富極貴見其位矣未見其人也(漢傳/賛)¶
與漢興衰耿氏自中興以後訖建安之末大將軍九人¶
卿十三人尚公主三人列侯十九人郎將護𦍑校尉及¶
刺史二千石數十百人遂與漢興衰(東觀/記)¶
四世三公袁紹字本初髙祖父安為漢司徒自安以下¶
<pb:KR3k0049_WYG_039-82a>¶
四世居三公位由是勢傾天下(魏/志)安章帝時為司徒生¶
蜀郡太守京京弟敞為司空京子陽為太尉陽子逢逢¶
弟隗皆為公(華嶠/書)逢孽子紹出後伯父成(袁山/松書)逢子術¶
(後/書)陶謙表先主為豫州先主云袁公路四世五公海内¶
所歸可以州與之孔融謂主曰冡中枯骨何足介意¶
　司馬彪書曰安桓帝初遷太尉有三子逢成隗逢字¶
　周陽靈帝時為司空隗字次陽獻帝初為司空似誤¶
天下盛族諸葛氏之先出自葛國漢司𨽻校尉諸葛豐¶
<pb:KR3k0049_WYG_039-82b>¶
以忠强立名子孫代居二千石三國之興蜀有亮吳有¶
瑾魏有誕名並盖海内為天下盛族¶
六世九公惟我之先生于有晋人物盈朝衮衣暐曄六¶
世九公不亦偉乎磊落瓌竒光昭合同已獨坐於古今¶
拊萬姓而駭之矣中興丞相王公歎曰自八龍以後榮¶
寵莫二為天下貴門(荀氏/家𫝊)¶
故昔沈公沈慶之既通貴鄉里老舊素輕之後見者皆¶
膝行而前慶之歎曰故是昔時沈公¶
<pb:KR3k0049_WYG_039-83a>¶
勤學所致董徵字文發頓丘衞國人也以輔國將軍除¶
安州刺史徵因述職路次過家置酒髙會大享邑老乃¶
言曰腰龜返國昔人稱榮仗節還家云胡不樂因誠二¶
三子弟曰此之富貴匪自天降乃勤學所致耳時人榮¶
之(元魏儒/林𫝊)¶
四貴觀徳王雄髙祖族子也貴寵冠絶一時與髙熲虞¶
慶則蘇威稱為四貴(隋/書)¶
象笏百人隋髙祖受禪李穆來朝髙祖降坐禮之拜太¶
<pb:KR3k0049_WYG_039-83b>¶
師穆子孫雖在襁褓悉拜儀同其一門執象笏者百食¶
人穆之貴盛當時無比(本/𫝊)¶
一榻執笏崔神慶子琳等皆至大官群從數十趍走省¶
閵每嵗時家宴組佩輝映以一榻置笏疊於其上開元¶
天寳間中外族属無緦麻之䘮其福履昌盛如此東都¶
私第門琳與弟太子詹事珪光祿卿瑶俱列棨時號三¶
㦸崔家(唐/書)¶
旟斾成隂&KR0330;氏自居京兆代有人物朱輪接軫旟斾成¶
<pb:KR3k0049_WYG_039-84a>¶
隂¶
酒囊飯袋馬氏奢僣諸院王子僕從烜赫文武之道未¶
嘗留意時謂之酒囊飯袋(江湖/近事)¶
公子行王建㳺龍華禪院召僧貫休坐令口誦近詩時¶
諸王貴戚皆賜坐貫休欲諷之因誦公子行曰錦衣鮮¶
華手檠鶻間行氣貎多輕忽艱難稼穡緫不知五帝三¶
王是何物建稱善責倖皆怨之(蜀檮/杌)¶
　　貧賤¶
<pb:KR3k0049_WYG_039-84b>¶
貧富富則盛貧則病甚矣貧之為病也不惟形色粗黶¶
或亦心神沮廢豈但交友踈棄必有家人誚讓非亷潔¶
深識者何能不移其植故欲蠲憂患莫若懐古之志當¶
自同古人見深則憂淺識逺則患浮昔有琴歌於編蓬¶
之中用此道也(顔延年/庭誥)¶
十盜武王問太公曰貧富豈有命乎太公曰為之不宻¶
宻而不富者盜在其室武王曰何為盜也公曰計之不¶
熟一盜也収種不時二盜也娶婦無能三盜也養女太¶
<pb:KR3k0049_WYG_039-85a>¶
多四盜也棄事就酒五盜也衣服過度六盜也封藏不¶
謹七盜也井竈不利八盜也舉息就禮九盜也無事燃¶
燈十盜也取之安得富哉王王曰善(六書説/苑同)¶
推車寗戚衛人也欲仕齊家貧無以自資乃賃為人推¶
車至齊國桓公出戚望見車駕乃於車下飯牛扣牛角¶
而歌桓公聞之撫手曰異哉此人乃非常人也命管仲¶
迎之以為上卿(史/記)¶
立錐孫叔敖之為楚相盡忠為亷以治楚死其子無¶
<pb:KR3k0049_WYG_039-85b>¶
立錐之地貧困負薪以自飲食(上/)¶
憂貧叔向見韓宣子憂貧叔向賀之宣子曰吾有卿之¶
曰昔欒武子無一卒之田其官不備其宗器宣其徳行¶
慎其憲則諸侯親之戎翟懐之今吾子有欒武子之貧¶
吾亦為能其徳矣是以賀若不憂徳之不建而患貨之¶
不足将弔不暇何賀之有也(國/語)¶
苫盖范宣子數我子駒支曰乃祖吾離被苫盖蒙荆棘¶
以來歸我先君正義曰爾雅曰白盖謂之苫孫炎曰白¶
<pb:KR3k0049_WYG_039-86a>¶
以來歸我先君正義曰爾雅曰白盖謂之苫孫災曰白¶
盖茅苫也郭璞曰白茅苫也正義曰被苫盖言無布帛¶
可依唯草苫也(左襄/十四)廣絶交(闕/)　　由于湫隘刎頸起¶
于苫盖¶
士之常孔子見榮啟期衣鹿皮裘鼓瑟而歌孔子問曰¶
先生何樂也對曰吾樂甚多天生萬物唯人為貴吾既¶
已得為人是一樂也人以男為貴吾既已得為男是為¶
二樂也人生不免襁褓吾年已九十五是三樂也夫貧¶
<pb:KR3k0049_WYG_039-86b>¶
者士之常也死者民之終也處常待終當何憂乎(列子/説苑)¶
無財謂貧原憲居魯環堵之室茨之生草蓬户不完桑¶
以為樞而甕無二室褐以為塞上漏下濕匡坐而弦子¶
貢乗大馬中紺而表素軒車不容巷徃見原憲原憲華¶
冠縱履杖藜而應門子貢曰嘻先生何病原憲應之曰¶
憲聞之無財謂之貧學而不能行謂之病今憲貧也非¶
病也子貢逡巡而有愧色(莊/子)¶
曵縱而歌曽子居衛緼袍無素顔色腫會手足胼胝三¶
<pb:KR3k0049_WYG_039-87a>¶
日不舉火十年不製衣正冠而纓絶捉衿而肘見納履¶
而踵決曵縰而歌啇頌聲滿天地若出金石(上/)¶
貧不願仕孔子謂顔回曰回來家貧居卑胡不仕乎顔¶
回對曰不願仕回有郭外之田五十畆足以給飦粥郭¶
内之田十畆足以為絲麻鼓琴足以自娛所學夫子之¶
道者足以自樂也回不願仕孔子愀然變容曰善哉回¶
之意(上/)¶
二旬九食子思居於衛緼&KR0129;無表二旬而九食田子方¶
<pb:KR3k0049_WYG_039-87b>¶
聞之使人遺狐白之裘子思曰汲聞之妄與不如遺棄¶
物於溝壑汲雖貧也不忍以身為溝壑是以不敢常¶
常餓數日恵子家常餓數日不舉火乃見梁王王曰夏¶
麥方熟請以割子可乎恵子曰施方來遇羣川之水長¶
有一人溺流而下呼施救之施應曰吾不善㳺方将為¶
子告急于東越之王簡其善游者以救子可乎溺人¶
我得一瓢之力則活矣子方告急于東越之王簡其善¶
㳺者以救我是不如求我于重淵之下魚龍之腹矣(符/子)¶
<pb:KR3k0049_WYG_039-88a>¶
緯蕭河上有家貧恃緯蕭而食者(莊/子)緯織也蕭菰蒿也¶
　陸龜蒙蟹志云漁者緯蕭承其流而障之名曰蟹斷¶
　然蕭緯二字尤竒(輟耕/録入)¶
　灌畦鬻蔬為供魚食之祭織絇緯蕭以充饑寒之費¶
　(顔延年陶/靖節誄)¶
　胡叟救沙門法成于死成感之遺其珍物叟曰緯蕭¶
　何人能奔明帝(魏/書)¶
　夫緯蕭不獨見蟹志陶以為竒詎未讀莊子耶¶
<pb:KR3k0049_WYG_039-88b>¶
分餘光甘茂亡秦奔齊逢蘓代為齊使於秦茂曰臣得¶
罪於秦懼而逃遁無所容跡臣聞貧人女與富人女㑹¶
績貧人女曰我無以買燭而子之燭光幸有餘子可分¶
我餘光無損子明而得一斯便焉今臣困願君以餘光¶
振之(史/記)¶
　齊徐吾者在海上貧婦人與隣婦人李吾之屬合燭¶
　相從云云(列女/𫝊)¶
　史通云甘茂㑹織之云盖戰國逰士寓言設理義之¶
<pb:KR3k0049_WYG_039-89a>¶
　比興耳劉向乃為此婦定其邦國加其姓氏以彼時¶
　有特為指實何其妄哉¶
貸布蘇秦如趙逢其隣子於易水上從貸一布布償千¶
金隣子不與(典/畧)¶
繩樞陳渉甕牖䋲樞之子(過/秦)窮巷之賔䋲樞之士(廣絶/交論)¶
禮記儒有蓬戸甕牖韋昭曰䋲樞以䋲扄戸為樞也王¶
褒得賢臣頌長於茅茨之下徐幹詩顧念蓬室士江淹¶
上書本蓬户桑樞之人布衣韋帶之士劉孝標辨命論¶
<pb:KR3k0049_WYG_039-89b>¶
玉室編蓬未足憂其慮貧原憲桑樞不易有官之宅¶
席門陳平少時家貧為人長大美色戸牖富人張負獨¶
偉視平隨平至其家家廼負郭窮巷以席為門然門外¶
多長者車轍(漢/書)徳非陳平門無結駟之跡學非楊雄堂¶
有好事之客(應休/璉書)¶
家徒四壁司馬相如初與卓文君至成都家徒壁立卓¶
文君居貧愁憊以所服鷫鸘裘就市人楊昌貰酒遂相¶
與謀還成都賣酒相如親著犢&KR0569;禈滌器以耻王孫(西/京)¶
<pb:KR3k0049_WYG_039-90a>¶
(雜記/漢書)¶
都養倪寛受業孔安國貧無資用嘗為弟子都養時行¶
賃作帶經而鉏休息輙讀誦(漢/書)師古曰都凡衆也養主¶
給烹炊者也貧無資用故供諸弟子烹炊也¶
庸作匡衡字稚圭好學家貧庸作以資供用(漢/書)勤學而¶
無隣獨隣舍有燭而不逮衡乃穿壁引其光以書映光¶
而讀之(西京/雜記)¶
阿街卒孔嵩字仲山宛人與山陽范式有斷金契貧無¶
<pb:KR3k0049_WYG_039-90b>¶
養親賃為呵街卒遣迎式式下車把臂曰子懐道卒伍¶
不亦痛乎嵩曰侯嬴賤役晨門掃肆卑下之位古人所¶
不恥何痛之有故讃曰仲山通達巻舒無方屈身厮役¶
挺秀含芳(華嶠書/水經)¶
結草而居范丹桓帝時以丹為萊蕪長不到官後辟太¶
尉府自以狷急不能從容常配韋于朝徒行弊服賣卜¶
於市遭黨人禁錮遂推鹿車載妻子捃拾自資或依宿¶
樹䕃如此十餘年乃結草室而居焉閭里歌曰甑中生¶
<pb:KR3k0049_WYG_039-91a>¶
塵范史雲釜生魚范萊蕪(續漢/書)¶
併日而食郭林宗家貧初欲逰學無資就姊夫貸五千¶
錢乃逺至成臯從師授業併日而食衣不蔽形常以盖¶
幅自障出入入則護前出則掩後(有道/别傳)¶
冬月無被孫晨(晟/)字允公家貧不仕居社城中織箕為¶
業明詩書為郡功曹冬月無被有薪朝束暮卧旦收之¶
(三事/備録)¶
排草入室葛洪字稚川夙失庭訓躬執耕穡承星履草¶
<pb:KR3k0049_WYG_039-91b>¶
衣不辟寒室不免漏食不充虚名不出户貧無僮僕籬¶
落頓決荆棘叢於庭宇蓬莠塞乎階霤披榛出門排草¶
入室(枹/子)¶
北門之歎李𢎞度(充/)常歎不被遇殷楊州知其家貧聞¶
君能属志百里不荅曰北門之歎乆已上聞窮猿奔林¶
豈暇擇木遂授郯縣(世/)¶
為鬼所笑劉伯龍者少而貧薄及長歴位尚書左丞少¶
府武陵太守貧窶尤甚常在家慨然召左右將營十一¶
<pb:KR3k0049_WYG_039-92a>¶
之方忽見一鬼在傍撫掌大笑伯龍歎曰貧窮固有命¶
乃復為鬼所笑也遂止(南史/七)劉毅同郡宗人也¶
志見王智深字雲才少從謝超宗學属文家貧無人事¶
嘗餓五月不得食掘莧根食之司空王僧䖍及子志分¶
其衣食(南齊文/學𫝊)¶
三人擔穀瑯瑘諸葛氏兄弟三人寓居晋陂家甚貧耗¶
嘗乏自給榖在園中計日用未應盡而早已空始則故¶
謂是家中相竊盗故復書檢題識而耗如初後有宿客¶
<pb:KR3k0049_WYG_039-92b>¶
逺來至巷口見數人擔從門出客借問諸葛在不答云¶
悉在客進語訖因問卿何得大糶榖主人云告乞充口¶
云何糶之客云吾向來逢見人擔榖出謂是何事人兄¶
弟相視竊自疑怪及看書題宛然如故試開困量視無¶
一許斛始知前後所失非人為之也¶
餒死空谷元徳秀退居安陸去家數十里值大雨水漲¶
七日不通餓死空室膚載為誄曰誰為府君犬必㗖肉¶
誰為府僚馬必食粟使我元公餒死空谷(楚田/録)¶
<pb:KR3k0049_WYG_039-93a>¶
　榆作粥陽城少好學家貧無積值嵗饑雖隣里所無¶
　求惟屑榆作粥而已¶
耗鬼郭鄩罷櫟陽尉窮居京輦盻蠁間常有二物狀如¶
猿玃出入無不相逐所造之間如碍枳棘病於寒餒者¶
數年百計莫之能絶一夕愁坐忽來告别云某乆乗君¶
危厄渾不相離今將詣勝業坊王氏散其金帛鄩究問¶
其事云先得女子安品子郭言於表弟張生未甚信王¶
素吝嗇一日與賔從同過鳴珂里見婦人靚粧倚門悦¶
<pb:KR3k0049_WYG_039-93b>¶
之遂召同列命酒為歡時張生與其末頗以為異宻問¶
之則安品子也品子善歌王氏悉以金帛贈之自是資¶
貨日輸其門毎歡洽酒酣畧無所恡未經數年遂至貧¶
困(□詰/録)¶
随僧飯羅史君向廬州人不事産業以至困窮常在福¶
泉寺随僧飯而食後去嘗廢二十年間持節歸鄉里及¶
境至僧房中書壁曰二十年前此布衣鳴鹿西上虎符¶
歸故時賔從論前事到處松杉長舊圍野老共遮官路¶
<pb:KR3k0049_WYG_039-94a>¶
拜沙鷗遥認隼旟飛春風一宿琉璃殿惟有泉聲愜素¶
機(監戒/録)¶
赤貧古人謂空盡無物曰赤如赤地千里南史稱其家¶
赤貧是也赤族言盡沒無遺類耳漢書注以為流血丹¶
赤族疑謬¶
貧窮仁義禮善之於人也譬若貨財粟米之於家也多¶
有之者富少有之者貧至無有者窮也(記大/畧)¶
　¶
<pb:KR3k0049_WYG_039-94b>¶
　¶
　¶
　¶
　¶
　¶
　¶
　¶
　天中記卷三十九¶
