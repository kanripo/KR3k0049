# -*- mode: mandoku-view; -*-
#+TITLE: 天中記
#+DATE: 2015-08-24 23:32:41.124631
#+PROPERTY: ID KR3k0049
#+PROPERTY: BASEEDITION WYG    
#+PROPERTY: JUAN 卷六
<pb:KR3k0049_WYG_006-1a>¶
欽定四庫全書¶
　天中記卷六¶
　　　　　　　　　　　　　　明　陳耀文　撰¶
　　　律¶
萬事根本王者制事立法物度軌則一禀於六律六律¶
為萬事根本焉其於兵械尢所重故云望敵知吉凶聞¶
聲効勝負百王不易之道也(史/記)¶
律本黄帝使泠綸自大夏之西昆侖之隂取竹之解谷¶
<pb:KR3k0049_WYG_006-1b>¶
生其竅厚均者斷兩節間而吹之以為黄鍾之宫(闕/)¶
二筩以聽鳯之鳴其雄鳴為六雌鳴亦六(闕/)¶
而皆可以生之是為律本至(闕/)¶
風天地之風氣正(闕/)¶
之谷¶
聲管月令章句曰律率也聲之管也上古聖人本(闕/)¶
别風聲審清濁而不可以文載口傳也於是始鑄金作¶
鍾以主十二月之聲然後以放升降之氣鍾難分别乃截竹為¶
<pb:KR3k0049_WYG_006-2a>¶
管謂之律律者清濁之率法也聲之清濁以制長短為制¶
宫商所生夫聲有清濁故協以宫商形有長短故檢以¶
丈尺器有大小故定以斛斗質有輕重故平以鈞石故¶
虞書曰乃同律度量衡然則律吕宫商之所由生也(宋/志)¶
候氣夫五音生於隂陽分為十二律轉生六十皆所以¶
紀斗氣效物類也天效以景地效以響即律也隂陽和¶
則景至律氣應則灰除是故天子常以日冬夏至御前¶
殿合八能之士陳八音聽樂均度晷景候鍾律權土灰¶
<pb:KR3k0049_WYG_006-2b>¶
放隂陽冬至陽氣應則樂均清景長極黄鍾通土灰輕¶
而衡仰夏至隂氣應則樂均濁景短極&KR0331;賔通土灰重¶
而衡低進退於先後五日之中八能各以候狀聞太史¶
封上效則和否則占候氣之法為室三重戸閉塗釁必¶
周密布緹縵室中以木為案每律各一内庳外高從其¶
方位加律其上以葭莩灰抑其内端案歴而候之(闕/)¶
者灰去其為氣所動者其灰散人及風(闕/)¶
殿中候用玉律(闕/)¶
<pb:KR3k0049_WYG_006-3a>¶
日如其厯(後漢/志)¶
六律相生元帝自曉音律郎官京房知五聲(闕/)¶
之數因使韋𤣥成等雜試問房房對受學焦延夀(闕/)¶
律相生之法以上生下皆三生二以下生上皆三生四¶
陽下生隂隂上生陽終於中吕而十二律畢矣中吕上¶
生執始執始下生去㓕上下相生終於南事六十律畢¶
矣夫十二律之變至於六十猶八卦之變至於六十四¶
也(上/)¶
<pb:KR3k0049_WYG_006-3b>¶
九律相生五聲之本生於黄鍾之律九寸為宫或損或¶
益以定商角徵羽九六相生隂陽之應也律十有二陽¶
六為律隂六為吕律以統氣類物一曰黄鍾二曰太族¶
三曰姑洗四曰&KR0331;賔五曰夷則六曰亡射吕以旅陽宣¶
氣一曰林鍾二曰南吕三曰應鍾四曰大吕五曰夾鍾¶
六曰中吕有三統之義焉(前/志)¶
函三太極元氣函三為一極中也元始也隂陽合徳氣¶
鍾於子化生萬物者也故孳萌於子紐牙於丑引達於¶
<pb:KR3k0049_WYG_006-4a>¶
寅冐茒於夘振美於辰巳盛於巳咢布於午昧薆於未¶
申堅於申畱孰於酉畢入於戌該閡於亥出甲於甲奮¶
軋於乙明炳於丙大盛於丁豐楙於戊理紀於己斂更¶
於庚悉新於辛懐任於壬陳揆於癸故隂陽之施(闕/)¶
物之終始既類旅於律吕又經歴於日辰(闕/)¶
可見矣(上/)¶
相生周十一辰在六律為陽則當(闕/)¶
六吕為隂則得其所衡而上生於陽推等(闕/)¶
<pb:KR3k0049_WYG_006-4b>¶
生下之法也所謂律取妻吕生子隂陽升降律吕(闕/)¶
經也(晉/志)¶
娶妻生子九六隂陽夫婦子母之道也律娶妻而吕生¶
子天地之情也六律六吕而十二辰立矣(前/志)注異類為¶
子母謂黄鍾生林鍾也同類為夫婦謂黄鍾以大吕為¶
妻也律娶妻黄鐘生林鐘吕生子林鐘生太族¶
相生相攝凡十二律各有所攝引而申之至於六十相¶
生者相變始黄鍾之管下生林鍾以陽生隂故變也相¶
<pb:KR3k0049_WYG_006-5a>¶
攝者相通如中吕之管攝於物應以母權子故相變者¶
異時而各應相通者同月而繼應應有早晩者非正律¶
氣乃子律相感寄母中應也(毛爽/律譜)¶
天道一律而生五音十二律而為六十音因而六之六¶
六三十六故三百六十音以當一嵗之日故律厯之數¶
天地之道也(淮南/子)¶
聲生於音楊子雲曰聲生於日律生於辰聲以情質律¶
以和聲聲律相協而八音生宫商角徴羽謂之五聲金¶
<pb:KR3k0049_WYG_006-5b>¶
石匏革絲竹土木謂之八音聲和音諧是謂五樂日謂¶
甲己為角乙庚為商丙辛為徴丁壬為羽戊癸為(闕/)¶
謂子為黄鍾丑為大吕寅為太簇夘為夾(闕/)¶
巳為中吕午為&KR0331;賔夫為林鍾申為夷則(闕/)¶
為無射亥為應鍾(宋/志)¶
玉紀聖人觀四時之變刻玉紀其盈虚察(闕/)¶
金均其清濁所以遂八風而宣九徳和大樂而成(闕/)¶
然金質從革侈弇無方竹體圓虚脩短利制是以神瞽¶
<pb:KR3k0049_WYG_006-6a>¶
作律用寫鍾聲叶時日於晷度效地氣於灰管律之為¶
言法也言陽氣施生各有法也吕之為言助也所以助¶
隂成陽功也(晉/志)¶
截管截管為律吹以考聲列以物氣道之本也(後/志)律之¶
始造以竹為管取其自然圓虚也楊泉物理論曰聽清¶
濁五聲之和然後制為鍾律取𢎞農宜陽縣金門山竹¶
為管河内葭莩為灰或云以律著室中隨十二辰埋之¶
上與地平以竹莩灰實律中以羅縠覆律吕氣至吹灰¶
<pb:KR3k0049_WYG_006-6b>¶
動縠小動為和大動君弱臣强不動君嚴暴之應也(晉/志)¶
定姓黄帝吹律定姓(帝王/世紀)聖人興起不知姓名當吹律¶
聽聲以别其姓律者六律也(易是/類謀)聖王吹律有姓(援神/契)¶
作律黄帝始作律管(通/)昔黄帝採竹昆崙之隂聽鳯岐¶
陽之下斷自然之物寫自然之音音既協矣黄鍾以立¶
數既生矣氣亦證之於是備數和聲審度嘉量權衡之¶
用皆出於兹(後魏/志)　律譜云黄帝遣伶倫氏取竹于嶰¶
谷吹以為黄鍾之宫曰含少聽鳯阿閣之下始造十二¶
<pb:KR3k0049_WYG_006-7a>¶
律焉乃致天地氣應是則數之始也陽管為律隂管為¶
吕其氣以候四時其數以紀萬物云𨽻首作數盖律之¶
本也故有虞氏用律和聲鄒衍改之以定五始(隋/志)¶
玉管黄帝吹玉律正璇衡(拾遺/記)黄帝作律以玉為管長¶
尺六孔為十二月音至舜時西王母獻昭華之琯以玉¶
為之及漢章帝時零陵文學奚景於冷道舜祠下得白¶
玉琯又武帝太康元年汲郡盗發六國時魏襄王冢亦¶
得玉律則古者又以玉為管矣以玉者取其體含廉潤¶
<pb:KR3k0049_WYG_006-7b>¶
也(晉/志)淳古葦䈁創覩人籟之源女蝸笙篁仍昭鳯律之¶
首伶倫含少乃擅比竹之工虞舜昭華方𫝊刻玉之美(隋/志)¶
正律舜以䕫為樂正於是正六律和均五聲以通八風(吕/覽)¶
吹律聽聲武王伐商吹律聽聲推孟春以至季冬殺氣¶
相并而音尚宫(史律/書)武王問太公曰律音之聲可以知¶
三軍之消息勝負之決乎太公曰夫律管十二其要有¶
五音宫商角徴羽此真正聲也萬代不易五行之神道¶
之常也金木水火土各以其勝攻也其法以天清淨夜¶
<pb:KR3k0049_WYG_006-8a>¶
半徃至敵壘去九百步外徧持律管當耳大呼警之有¶
聲應管其來甚微角聲應管當以白虎徴聲應管當以¶
𤣥武商聲應管當以朱雀羽聲應管當以勾陳五管聲¶
盡不應者宫也當以青龍此五行之符佐勝之徴成敗¶
之機微妙之音皆有外候敵人驚動則聽之聞枹鼓之¶
音者角也見火光者徴也聞金鐵矛㦸之音者商也聞¶
人嘯呼之音者羽也寂寞無聞者宫也此五者聲之符¶
也(龍/韜)¶
<pb:KR3k0049_WYG_006-8b>¶
同律周禮大師執同律以聽軍聲而詔吉凶武王出兵¶
書云王者行師出軍之日大師吹律合音商則戰勝軍¶
士强角則軍擾多變失士心宫則軍和士卒同心徴則¶
將急數怒軍士勞羽則兵弱少威明¶
玉律武帝太康元年汲郡發魏襄王冢得古周時玉律¶
及鍾磬與新律聲韻闇同于時郡國或得漢時故鍾吹¶
律命之皆應(晉/志)主衣從上相承有周時銅尺一枚古玉¶
律八枚今餘七枚檢考參差惟夾鍾玉琯有昔題刻未¶
<pb:KR3k0049_WYG_006-9a>¶
必是舜時白琯觀其玉色要非近物迺制為尺以相參¶
驗(鍾律/緯)毛爽云梁武時猶有汲冢玉律宋蒼梧時鑚為¶
横吹然其長短厚薄大體具存(隋/志)¶
立均出度景王將鑄無射問律於伶州鳩對曰律所以¶
立均出度也古之神瞽考中聲而量之以制度律均鍾¶
百官軌儀紀之以三平之以六成於十二天之道也夫¶
六中之色也故名之曰黄鍾所以宣養六氣九徳也由¶
是第之二曰太簇所以金奏贊陽出滯也三曰姑洗所¶
<pb:KR3k0049_WYG_006-9b>¶
以脩潔百物考神納賓也四曰&KR0331;賔所以安靖神人獻¶
酬交酢也五曰夷則所以詠歌九則平民無二也六曰¶
無射所以宣布哲人之令徳示民軌儀也為之六間以¶
揚沈伏而黜散越也元間大吕助宣物也二間夾鍾出¶
四隙之細也三間中吕宣中氣也四間林鍾和展百事¶
俾莫不任肅純恪也五間南吕贊陽秀也六間應鍾均¶
利器用俾應復也律吕不易無姦物也(國/語)六始為律六¶
間為吕注陽為始隂為間於子為律於丑為吕(太元/經)¶
<pb:KR3k0049_WYG_006-10a>¶
七律景王曰七律者何對曰凡神人以數合之以聲昭¶
之數合聲龢然後可同也故以七同其數而以律龢其¶
聲於是乎有七律(國/語)¶
七音齊侯至自田晏子曰五聲六律七音八風九歌以¶
相成也清濁小大短長疾徐哀樂剛柔遲速高下出入¶
周疏以相濟也君子聽之以平其心(昭二/十年)注武王伐紂¶
自午及子凡七日王因此以數合之以聲昭之故以七¶
同其數以律和其聲謂之七音¶
<pb:KR3k0049_WYG_006-10b>¶
吹律知世孔子生不知其父其母匿之吹律自知殷宋¶
大夫子氏之世也(論/衡)孔子曰丘援律而吹命隂得羽之¶
宫(演孔/圖)¶
黍谷方士傳言鄒衍在燕燕有谷地美而寒不生五穀¶
鄒子居之吹律而温氣至而穀生今名黍谷(劉向/别録)師曠¶
之清角鄒衍之吹律(列/子)¶
東風入律武帝時有西胡月氏國王遣使獻香曰臣國¶
去此三十萬里國有常占東風入律百旬不休青雲千¶
<pb:KR3k0049_WYG_006-11a>¶
吕連月不散者閻浮國將有好道之君矣(十洲/記)¶
協律漢初興張蒼定律乃推五勝之法以為水徳寔因¶
戰國官失其守後秦㓕樂其道浸微蒼補綴之未獲詳¶
究及孝武創制乃置協律之官用李延年以為都尉頗¶
解新聲變曲未達音律之源故其服色不得而定也(律/譜)¶
定氏京房字君明好鍾律知音聲房本姓李推律自定¶
為京氏(漢/書)¶
銅律平帝時王莽凡律度量衡以銅為之銅者名自名¶
<pb:KR3k0049_WYG_006-11b>¶
也所以同天下齊風俗也銅為物之至精不為燥濕寒¶
暑變其節不為風雨暴露改其形介然有常有似於士¶
君子之行是以用銅也用竹為引者事之宜也(漢/書)¶
鍾律劉歆鍾律書云春宫秋律百卉必彫秋宫春律萬¶
物必榮夏宫冬律雨雹必降冬宫夏律雷必發聲(隋牛/𢎞傳)¶
魏晉律後漢尺度稍長魏代杜䕫亦制律吕以之候氣¶
灰悉不飛晉光禄大夫荀朂得古銅管校䕫所制長古¶
四分方知不調事由其誤乃依周禮更造古尺用之定¶
<pb:KR3k0049_WYG_006-12a>¶
管聲韻始調左晉之後漸又訛謬(律/譜)¶
以管候氣北齊神武霸府田曹叅軍信都芳深有巧思¶
能以管候氣仰觀雲色嘗與人對語即指天曰孟春之¶
氣至矣人往驗管而飛灰已應每月所候言皆無爽又¶
為輪扇二十四埋地中以測二十四氣每一氣感則一¶
扇自動他扇並住與管灰相應若符契焉(志/)祖珽謂芳¶
曰律管吹灰術甚㣲妙絶來既乆吾思所不至卿試思¶
之芳畱意十數日便報珽云吾得之矣然終須河内葭¶
<pb:KR3k0049_WYG_006-12b>¶
莩灰祖對試之無驗後得河内灰用術應節便飛餘灰¶
即不動也為時所重竟不行用故此法遂絶(北/史)¶
廢八懸七後周明帝時裴政上書以為昔者大舜欲聞¶
七始下洎周武爰制七音持林鍾作黄鍾以為正調之¶
首及武帝讀史書見武王克殷而作七始又欲廢八懸¶
七并除黄鍾之正宫用林鍾為調首長孫紹逺奏云天¶
子懸八百王共軌下逮周武甫修七始之音詳諸經義¶
又無廢八之典且黄鍾為君天子正位今欲廢之未見¶
<pb:KR3k0049_WYG_006-13a>¶
其可后竟廢懸七紹逺疾中與齊樹書云古之先聖殊¶
塗一致逮周武克殷逆取順守專用干戈事乖揖讓反¶
求經義是用七音盖非萬代不易之典又命其子覽曰¶
夫黄鍾者天子之宫太吕者皇后之位今廢黄鍾之位¶
是禄去王室若用林鍾為首是政出私門將恐八百之¶
祚不得同姬周之永也(北/史)¶
律譜陳毛爽受京房律法布管飛灰順月皆驗隋開皇¶
九年遣爽及太樂令蔡子元等候節氣令爽草定其法¶
<pb:KR3k0049_WYG_006-13b>¶
名曰律譜其畧曰班氏漢志盡歆所出也司馬彪志並¶
房所出也爽兄喜陳武帝時以十二管衍為六十律私¶
候氣序並有證應(隋/志)¶
協律郎協律郎掌和六律六吕以辨四時之氣八風五¶
音之節陽為六律所以統氣類物仲冬為黄鍾孟春為¶
太簇季春為姑洗仲夏為&KR0331;賔孟秋為夷則季秋為無¶
射隂為六吕所以振陽宣氣季冬為大吕仲春為夾鍾¶
孟夏為仲吕季夏為林鍾仲秋為南吕孟冬為應鍾凡¶
<pb:KR3k0049_WYG_006-14a>¶
律管之數起干九以九相乘八十一以為宫三分去一¶
五十四以為徴三分益一七十二以為商三分去一四¶
十八以為羽三分益一六十四以為角黄鍾為宫太簇¶
為商姑洗為角林鍾為徴南吕為羽還相為宫以生其¶
氣焉(唐六/典)¶
造律以黍始求聲者以律而造律者以黍自一黍之廣¶
積而為分寸一黍之多積而為龠合一黍之重積而為¶
銖兩此造律之本也故為之長短之法而著之於度為¶
<pb:KR3k0049_WYG_006-14b>¶
之多少之法而著之於量為之輕重之法而著之於權¶
衡(唐/志)¶
合天地之情周世旋宫因孝孫而再設京房灰管遇毛¶
爽而重彰漢章和世實用旋宫漢世羣儒備言其義牛¶
𢎞祖孝孫所由准的也杜䕫漢世之樂郎不識旋宫之¶
義荀勉晉朝之博識莫知古律之則厯動而右移律動¶
而左轉律以厯合氣以錯行金奏隨律而變宫以宣地¶
靈登歌與厯而改調以應天氣歌奏相命所以合天地¶
<pb:KR3k0049_WYG_006-15a>¶
之情也(劉貺太樂/令壁記)¶
　　厯¶
詔作事昔者聖王之造厯數也察紀律之行觀運機之¶
動原星辰之迭中寤晷景之長短於是營儀以准之立¶
表以測之下漏以考之布筭以追之然後元首齊乎上¶
中朔正乎下寒暑順序四時不忒夫厯數者先王以憲¶
殺生之期而詔作事之節也使萬國之民不失其業者¶
也(徐幹/中論)¶
<pb:KR3k0049_WYG_006-15b>¶
至精夫厯數者聖人之所以測靈耀之賾而窮𤣥妙之¶
情也非天下之至精孰能致思焉¶
授時夫隂陽二氣陶育羣品精象所寄是為日月羘生¶
之性章為五才五才之靈五星是也厯所以擬天行而¶
序七耀紀萬國而授人時¶
正厯厯譜者序四時之位正分至之節以㑹日月五星¶
之辰以考寒暑殺生之實故聖王必正厯數以定三統¶
服色之制又以探知五星日月之㑹凶阨之患吉隆之¶
<pb:KR3k0049_WYG_006-16a>¶
喜其術皆出焉此聖人知命之術也非天下之至林其¶
孰與焉(前漢/志)¶
制術昔者聖人之作厯也觀璿璣之運三光之行道之¶
發斂影之長短斗綱所建青龍所躔參伍以變錯綜其¶
數而制術焉(後漢/志)¶
紀綱萬物昔者聖人擬宸極以運璿璣揆天行而序景¶
曜分辰野辨躔厯敬農時興物利皆以繫順兩儀紀綱¶
萬物者也然則觀象設卦扐閏成文厯數之原存乎此¶
<pb:KR3k0049_WYG_006-16b>¶
也(晉/志)¶
六徳夫厯有聖人之徳六焉以本氣者尚其體以綜數¶
者尚其文以考類者尚其象以作事者尚其時以占徃¶
者尚其源以知來者尚其流大業載之吉凶生焉是以¶
君子將有興焉咨焉而以從事受命而莫之違也(後漢/志)¶
受命治厯天道之動則當以數知之夫為國家者履端¶
立極必體其元布政考績必因其嵗禮動樂舉必正其¶
朔三農百工必順其時五刑九伐必順其氣庶務有為¶
<pb:KR3k0049_WYG_006-17a>¶
必從其日月是以聖人受命必治厯數故五紀有常度¶
庶徴有常應正朔行之於天下也(五代司天/考王朴)¶
甲厯伏羲在位百一十年始有甲厯五運(通/歴)¶
神農厯神農始治農功正節氣審寒温為早晩之期故¶
立厯日(楊泉物/理論)¶
調厯炎帝分八節以始農功黄帝紀三綱而闡書契乃¶
使羲和占日常儀占月車區占星氣伶倫造律吕大撓¶
造甲子𨽻首作筭數容成綜斯六術考定氣象建五行¶
<pb:KR3k0049_WYG_006-17b>¶
察發斂起消息正閏餘述而著焉謂之調厯(晉/志)容成氏¶
造厯黄帝臣也(博物/記)¶
天步有常張衡應間曰渾元初基靈軌未紀吉凶分錯¶
人用瞳矇黄帝為斯深慘有風后者是焉亮之察三辰¶
於上跡禍福乎下經緯厯數然後天步有常則風后之¶
為也(後/漢)風后善於伏羲氏之道故推演隂陽之事(春秋/内亊)¶
黄星黄帝有黄星之祥考定厯紀(拾遺/記)¶
五官太史公曰黄帝攷定星厯建立五行起消息正閏¶
<pb:KR3k0049_WYG_006-18a>¶
餘於是天地神祗物類之官是謂五官各司其序民有¶
信神有明徳故神降之嘉生(史/書)¶
律隂陽黄帝治天下力牧太山稽輔之以治日月之行¶
律隂陽之氣節四時之度正律厯之數(淮南/子)¶
少昊厯郯子曰鳯鳥氏厯正也(左/傳)¶
厯宗魏董巴議曰伏羲始造八卦作三畫以象二十四¶
氣黄帝因之初作調厯厯代十一更年五千凡有七¶
顓帝以今之孟春正月為元其時正月朔旦立春五星¶
<pb:KR3k0049_WYG_006-18b>¶
㑹子天厯營室也冰凍始泮蟄蟲始發雞始三號天曰¶
作時地曰作昌人曰作樂鳥獸萬物莫不應和故顓帝¶
聖人為厯宗也(晉律/厯志)¶
絶地天通少皥之衰也九黎亂徳民神雜糅不可方物¶
夫人作享家為巫史民匱于祀禍灾荐臻顓頊受之乃¶
命南正重司天以屬神命火正黎司地以屬民使復舊¶
常無相㑴瀆是謂絶地天通(楚/語)¶
申理當少昊清陽之末九黎亂徳重黎又相顓頊而申¶
<pb:KR3k0049_WYG_006-19a>¶
理之日月即次則重黎之為也人各有能因蓻受任鳥¶
師别名四叔三官正無二業事不並濟(應/間)¶
立羲和官其後三苗服九黎之徳故二官咸廢所職而¶
閏餘乖次孟&KR1101;殄㓕攝提無紀厯數失序(史/記)尭復育重¶
黎之後不忘舊者使復典教之故書曰乃命羲和欽若¶
昊天厯象日月星辰敬授民時於是隂陽調和災厲不¶
作休徴時至嘉生蕃育民人樂康鬼神降福舜禹受之¶
循而勿失也(中/論)造厯者羲和之子也(尸/子)¶
<pb:KR3k0049_WYG_006-19b>¶
厯官文曜鉤曰高辛受命重黎説文唐尭即位羲和立¶
禪夏后制徳昆吾列神成周改號萇𢎞分官¶
革命治厯祐術開業淳燿天光重黎其上也承聖帝之¶
命若昊天典厯象三辰以授民事立閏定時以成嵗功¶
羲和其隆也取象金火革命創制治厯明時應天順民¶
湯武其盛也(後漢/志)¶
瑞厯荀子日月星辰瑞厯是禹桀之所同也禹以治桀¶
以亂注當時星辰書之名也(天/論)¶
<pb:KR3k0049_WYG_006-20a>¶
殷厯命厯序曰孔子治春秋退脩殷之故厯使其數可¶
傳於後春秋宜以殷厯正之今攷之交㑹不與殷厯相¶
應(晉/志)¶
喪其甲子夏后之時羲和淫湎廢時亂日𦙍乃征之紂¶
作淫雪喪其甲子武王誅之(後漢/志)¶
日官夏殷承運周氏應期正朔既殊創法斯異傳曰火¶
出於夏為三月於商為四月於周為五月是故天子置¶
日官諸侯有日御以和萬國以協三辰至乎寒暑晦明¶
<pb:KR3k0049_WYG_006-20b>¶
之徴隂陽生殺之數啓閉升降之紀消息盈虚之節皆¶
應躔次而無淫流故能該浹生靈堪輿天地(晉/志)¶
和人道夫厯春秋者天時也列人事而因以天時以作¶
事厚生易金火相革之卦曰湯武革命順乎天而應乎¶
人又曰治厯明時所以和人道也(前漢/志)¶
一月武成惟一月壬辰鄭𤣥曰一月周之正月泰誓一¶
月戊午度師孟津正義曰不言正月而言一月者易革¶
卦彖曰湯武革命順乎天而應乎人象曰君子以治厯¶
<pb:KR3k0049_WYG_006-21a>¶
明時然則改正治厯必自武王始矣既入商郊始改正¶
朔其初發猶是殷之十二月故史以一月名之¶
五紀周武王訪箕子箕子言大法九章而五紀明厯法¶
自殷周皆創業改制咸正厯紀服色從之順時氣以應¶
天道(前漢/志)¶
周魯厯武王作周厯周公作魯厯(董巴/議)¶
疇人函厲之後周室徴陪臣執政史不記時君不告朔¶
故疇人子弟分散或在諸夏或在夷狄是以其機祥廢¶
<pb:KR3k0049_WYG_006-21b>¶
而不統(史/記)如淳曰家業世世相傳為疇律年一十三傳¶
之疇官各從其父學韋昭云疇類也孟康云同類之人¶
明厯者也樂彦云疇昔知星人也(注/)祖沖之曰周漢之¶
際疇人喪業曲技競設圖緯寔繁(宋/志)¶
疇官隋劉炫上太子啟曰自木鐸寢聲緒言成燼羣生¶
蕩析諸夏沸騰曲技雲浮疇官雨絶厯紀廢壊千百年¶
矣(隋/志)¶
贊天經時帝王興作未有奉賛天時以經人事者也故¶
<pb:KR3k0049_WYG_006-22a>¶
孔子制春秋書人事而因以天時以明二物相須而成¶
也故人君不在分至啟閉則不書其時月蓋刺怠慢也¶
(中/論)¶
人事之本後秦姚興甲申天水姜岌造三紀甲子元厯¶
其略曰治厯之道必審日月之行然後可以上考天時¶
下察地化一失其本則四時變移故仲尼之作春秋日¶
以繼月月以繼時時以繼年年以首事明天時者人事¶
之本是以王者重之(晉/書)合璧事類作姚興白誤¶
<pb:KR3k0049_WYG_006-22b>¶
揆天竹厯者聖人所以揆天行而紀萬國也孔子作春¶
秋正春正秋所以重厯也五家之厯多疎闊唯顓頊厯¶
為微近故張蒼用顓頊厯元封中立太初厯測彌望皆¶
最密(推部五/行傳)¶
十月為正周徳既衰史官廢職疇人分散機祥莫理秦¶
兼天下頗推五勝自以獲水徳之瑞以十月為正漢氏¶
初興多所未暇百有餘載猶行秦厯至于孝武改用夏¶
正(隋/志)¶
<pb:KR3k0049_WYG_006-23a>¶
太初厯武帝元封七年公孫卿壺遂用司馬遷等言厯¶
紀壊廢宜改正朔上迺詔御史曰迺者有司言厯木定¶
廣延宣問以考星度未能讎也蓋聞古者黄帝合而不¶
死名察發斂定清濁起五部建氣物分數然則上矣書¶
缺樂弛朕甚難之依違以惟未能脩明其以七年為元¶
年造漢太初厯乃選治厯鄧平方士唐都巴郡洛下閎¶
與焉都分天部而閎運筭轉厯其法以律起厯與鄧平¶
所治同更以筭推如閎平法名曰陽厯隂厯迺詔遷用¶
<pb:KR3k0049_WYG_006-23b>¶
鄧平所造八十一分律厯罷廢尤疏逺者十七家復使¶
校厯律昏明淳于渠復罷太初厯晦朔弦望皆最密日¶
月如合璧五星如連珠陵渠奏遂用鄧平厯(前律/厯志)¶
改厯落下閎字長公明曉天文隠於落下武帝徴待詔¶
太史於地中轉渾天改顓頊厯作太初厯拜侍中不受¶
曰後八百嵗此厯差一日當有聖人定之(益部耆/舊傳)¶
漢厄三七路温舒從祖父受厯數天文以為漢厄三七¶
之間上封事以豫戒成帝時谷永亦言如此(漢/書)¶
<pb:KR3k0049_WYG_006-24a>¶
三統厯孝成世劉向總六厯列是非作五紀論向子歆¶
究其微眇作三統厯及譜以説春秋推法密要(前/志)¶
三萬六千嵗王莽見盗賊多乃令太史推三萬六千嵗¶
厯紀六嵗一改元布天下書曰紫門圖曰太一黄帝皆¶
僊上天張樂崑崙䖍山之上後世聖主得瑞者當張樂¶
秦終南山之上子之不敏奉行未明乃今諭矣欲以誑¶
燿百姓銷解盗賊衆皆笑之(本/傳)¶
四分厯自太初元年始用三統厯百有餘年者真行日¶
<pb:KR3k0049_WYG_006-24b>¶
有退無進月有進無退建武八年朱浮言厯不正宜改¶
更至永平五年詔岑普與官課起七月盡十一月弦望¶
凡五官厯皆失元和二年太初失天益逺章帝詔曰朕¶
聞古先聖王先天而天不違後天而奉天時春秋保乾¶
圖曰三百年斗厯改憲史官用太初鄧平術冬至之日¶
日在斗二十二度而厯以為牽牛中星先立春一日則¶
四分數之立春也而以折獄斷大刑於氣已迕用望平¶
和蓋亦逺矣今改行四分以遵於尭以順孔聖奉天之¶
<pb:KR3k0049_WYG_006-25a>¶
文(後律/厯志)¶
天事函微昔太初厯之行也發謀于元封啟定于天鳯¶
積百三十年是非乃審及用四分建武草創其端元和¶
課校其實永元宣行其法七十餘年然後儀式備立司¶
候有準天事函微若此其難也(上/)¶
乾象厯光和元年蔡邕劉洪補續厯志邕能著文清濁¶
鍾律洪能為筭敘述之光(後/志)劉洪字元卓善筭當世無¶
偶作七曜術及在東觀與蔡邕共述律厯記考驗天官¶
<pb:KR3k0049_WYG_006-25b>¶
及造乾象術十餘年考驗日月與象相應(袁山/松書)又制遂¶
疾厯以步月行方於太初四分轉更精妙耳(宋/志)獻帝違¶
安元年鄭𤣥受其法以為窮函極微之加注什焉(晉/志)¶
景初厯景初元年山茌縣言黄龍見有司奏以為魏得¶
地統宜以建丑之月為正乃定厯年改大和厯為景初¶
厯(魏/志)¶
蜀呉厯先主在蜀仍漢四分厯呉中書令闞澤受劉洪¶
乾象法於東萊徐岳又加解注中常侍王蕃以洪術精¶
<pb:KR3k0049_WYG_006-26a>¶
妙用推渾天之理以制儀象及論故呉用乾象厯(晉/志)¶
丙寅厯大象元年太史上士馬顯等上丙寅元厯奏曰¶
臣案九章五紀之旨三統四分之説咸以節宣發斂考¶
詳晷緯布政授時以為皇極者也而乾維難測斗憲易¶
荖盈縮之期致舛咎徵之道斯膺寧止虵或乘龍水能¶
沴火因亦玉羊掩曜金雞喪精王化關以盛衰有國由¶
其隆替厯之時義於斯為重自炎漢已還迄於有魏運¶
經四代事涉千年日御天官不乏於世命元班朔互有¶
<pb:KR3k0049_WYG_006-26b>¶
㳂改驗近則疊璧應辰經逺則連珠失次義難循舊其¶
在兹乎臣等監考疎密共定今術開元發統肇自丙寅¶
至於兩曜虧食五星伏見叅校積時最為精密庶鐵炭¶
輕重無失寒燠之宜灰箭飛浮不爽隂陽之度(隋/志)¶
抱書慟哭高祖作輔方行禪代之事欲以符命曜于天¶
下道士張賔揣知上意自云𤣥相洞曉星厯因盛言有¶
代謝之徵及受禪之初議造新厯賔等依何承天法微¶
加増損四年二月撰成奏上高祖詔用之張賔厯既行¶
<pb:KR3k0049_WYG_006-27a>¶
劉孝孫與冀州秀才劉焯並稱其失言學無師法刻食¶
不中所駮凡有六條賔有寵於高祖劉暉附㑹之二人¶
叶議共短孝孫言其非毁天厯孝孫焯等竟以他事斥¶
罷後賔死孝孫仍直太史累年不調寓宿觀臺乃抱其¶
書弟子輿襯來詣闕下伏而慟哭執法拘以奏之高祖¶
異焉以問國子祭酒何安妥言其善即日擢授大都督¶
遣與賔厯比校短長(隋/志)¶
隋新厯隋文帝時張胄𤣥直太史參議律厯時輩多出¶
<pb:KR3k0049_WYG_006-27b>¶
其下太史令劉暉等甚忌之然暉言多不中胄𤣥所推¶
步甚精密上異之擢兼太史令暉及黨與皆斥逐之¶
定新厯言前厯差一日内史通事顔慜楚上言曰漢時¶
落下閩改顓頊厯作太初厯云後當差一日八百年當¶
有聖者定之計今相去七百一十年術者舉其成數聖¶
者之謂其在今乎(本/傳)¶
皇極厯開皇二十年袁充奏日長影短高祖因以厯事¶
付皇太子遣更研詳著日長之候劉焯以太子新立復¶
<pb:KR3k0049_WYG_006-28a>¶
増修其書名曰皇極厯駁正胄𤣥之短太子頗嘉之焯¶
為太學博士負其精博志解胄𤣥之印官不滿意稱疾¶
罷歸仁夀四年焯言胄𤣥之誤于皇太子又造厯家同¶
異名曰稽極大業四年帝召焯欲行其厯袁充方幸於¶
帝左右胄𤣥共排焯厯厯竟不行(隋/志)¶
作厯之難昔鄧乎洛下閎造漢太初厯非之者十七家¶
後劉洪蔡伯喈何承天祖中之皆數術之精粹者至於¶
宣考厯書之際猶為横議所排斯道寂寥知音盖寡所¶
<pb:KR3k0049_WYG_006-28b>¶
以張胄𤣥佩印而沸騰劉孝孫輿棺而慟哭俾諸後學¶
益用為疑(舊唐/志)¶
麟徳厯唐高宗時𫝊仁均戊寅厯推步既益疏李淳風¶
増損劉焯皇極厯作甲子元厯以獻詔頒用之詔曰朕¶
仰稽七曜旁摠五家古所未通今印備載而改之初考¶
此厯嵗推甲子合於天正合朔之夜應以嘉祥五緯若¶
連珠二曜如合璧如此授農昇平可致昔洛下閎漢厯¶
云後八百嵗當有聖人受之自火徳暨我年將八百事¶
<pb:KR3k0049_WYG_006-29a>¶
合當仁可名麟徳厯(㑹/要)¶
千嵗厯王勃聰警絶衆於推步厯筭尤精嘗作大唐千¶
嵗厯言唐徳靈長千年合承周漢運厯不合承周隋短¶
祚其論大旨云以土王者五十代而一千年金王者四¶
十九代而九百年水王者二十代而六百年木王者三¶
十代而八百年火王者二十代而七百年此天地之長¶
期符厯之大數也自黄帝至漢並是五運真主五行之¶
匝土運復歸唐徳承之宜矣魏晉至于周隋咸非正統¶
<pb:KR3k0049_WYG_006-29b>¶
五行之沴氣也故不可承之大率如此(唐/書)昔在唐虞之¶
際以斗精受命者七神得四均間氣而生者又二十八¶
人所謂三十五際者也禹以金徳王故夏后之有天下¶
也生數四百年契以水徳王故殷人之有天下也成數¶
六百年稷以木徳王故周人之有天下也成數八百年¶
伯益之命中天而尭族以火徳乘之故漢室之有天下¶
也生數再及二百年其間距王而興不能復大禹九州¶
之跡及勝殘百年之命者皆五神之餘氣也臯繇降徳¶
<pb:KR3k0049_WYG_006-30a>¶
皇唐復興土精應王厚徳載物生數五百成數千年命¶
厯有歸此其大較轉筭之徒莫能究也緯以入元三百¶
四嵗為徳運七百六十嵗為代軌千五百二十嵗為天¶
地出符四千五百六十嵗為七精返初天人相應合若¶
符節(開元張説/握符頌序)¶
神龍厯武后有光宅厯後又有神龍厯止因麟徳厯法¶
李嶠神龍厯序云自麟徳創紀四十餘年雖斗憲未移¶
而渾儀漸變蔡伯喈所謂術無恒是洛下閎所謂厯後¶
<pb:KR3k0049_WYG_006-30b>¶
當差爰命典司更從刋正究天道之精㣲開日官之軌¶
憲容成再出不能添黍累之功夀王重生無以議分毫¶
之失豈比夫時乖兩閏始載鄒人之語亥有二首方聞¶
絳老之年(英/華)¶
大衍厯開元中僧一行精諸家厯法言麟徳厯行用既¶
乆晷緯漸差宰相張說言之𤣥宗召見令造新厯推大¶
衍數立術以應之較經史所書氣朔日名宿度可攷者¶
皆合十五年草成而一行卒臨張説與厯官等次成之¶
<pb:KR3k0049_WYG_006-31a>¶
目太初至麟徳厯有二十二家與天雖近而未密至一¶
行密矣其倚數立法固無以易也後世雖有改作者皆¶
依倣而已畧例所以明逑作本旨也厯議所以攷古今¶
得失也皆足以為將來折𠂻(唐/志)¶
光大殿一行初奉詔於光大殿改撰厯經後移在麗正¶
殿與學士參校厯術(集賢/注記)¶
大衍厯序開元十有三祀詔沙門一行上本黄顓夏商¶
周魯五王一侯之遺式下集大初至于麟徳二十三家¶
<pb:KR3k0049_WYG_006-31b>¶
之衆議比其同異課其疎密振古未探之象必發揮於¶
神筭大鈞不測之氣盡覼縷於天聰迺更審晷度之長¶
短度星間之廣狹繩九道之朓朒糾五精之進退參大¶
衍天地之數綜八卦六爻之序一轍於文王也覆春秋¶
交蝕之辰研九疇五紀之奥同符於孔子也杼軸萬象¶
優柔四載奏章朝竟一公夕落臣説奉詔金門成書冊¶
府緯合編次勒成一部名曰開元大衍厯所以貫三才¶
周萬物窮數術先鬼神非軒后至聖不啟履端之業非¶
<pb:KR3k0049_WYG_006-32a>¶
容成詣業不就歸餘之經據其圖也七政之天心不逺¶
守其術也千嵗之日月可知蓋中黄之寶符大紫之神¶
器者也謹以十六年八月端午赤光照室之夜皇雄成¶
紀之辰當一元之出符獻萬夀之新厯伏望藏之書殿¶
録於記言掌之大史頒於司厯(文𫟍/張説)¶
握符大厯開元正厯握乾符頌序云以數推氣以氣定¶
朔以星正時以閏成嵗考星間而革疎度置嵗差而辨¶
誤日立大衍之紀參大渾之晷合鍾律之聲鬼神之情¶
<pb:KR3k0049_WYG_006-32b>¶
是謂聖人握符之大厯也彼洛下閎者漢太初時一巧¶
厯耳其云後八百嵗當差一日有聖人正之斯人也抑¶
將露才揚術預證來聖有耆舊之傳記無史䇿之明文¶
然至隋之開皇及麟徳聖厯三家創法一引為徵約之¶
年代則鄰近稽之圖籙則曖昧未有如新厯之昭昭者¶
矣自尭典命羲和修重黎之舊理顓頊之厯上元甲子¶
千五百餘嵗得孔聖而春秋之厯序暨開元十二年甲¶
子凡三千四十嵗遇聖上而大衍之厯興是時也土徳¶
<pb:KR3k0049_WYG_006-33a>¶
入生數之元天命當出符之㑹信矣¶
玉匱賀表云天旨裁其紀綱日官考其精要梁天監中¶
陶𢎞景著玉匱記云盛徳木子以肇來運一行推璿衡¶
厯得皇家天命成數千年古今祥兆若合符契厯數既¶
在於聖躬卜年又表於長厯¶
和六氣伏見景寅制書以開元厯握乾符垂示天下幸¶
甚其沙門等所言益部耆舊傳洛下閎改顓厯推數最¶
為精密而曰後八百嵗其厯差一日當有聖人定之洛¶
<pb:KR3k0049_WYG_006-33b>¶
下閎極其數而知來耆舊傳尚其占而示後下協黄鍾¶
上稽𤣥象以和六氣以協三光(張曲/江集)¶
司厯司厯掌國之厯法以頒于四方有戊寅厯麟徳厯¶
神龍厯大衍厯凡天下測景之處分至表準其可載故¶
參考星辰稽驗晷影各有常典(六/典)¶
八改唐始終二百九十餘年而厯八改曰戊寅之厯曰¶
麟徳甲子元厯曰開元大衍厯曰寶應五紀厯曰建中¶
正元厯曰元和觀象厯曰長慶宣明厯曰景福崇元厯¶
<pb:KR3k0049_WYG_006-34a>¶
而止矣(唐/志)又有至徳厯几九改¶
正一氣天福三年馬重績上言厯象王者所以正一氣¶
之元宣萬邦之命而古今所紀考審多差(五代/本傳)¶
欽天厯王朴為人明敏多材智隂陽律厯之法莫不通¶
焉周顯徳二年詔朴校定大厯乃削去近世符天流俗¶
六經之學設通經統三法以嵗軌離交朔望周變率策¶
之數步日月五星為欽天厯(上/)劉羲叟曰前世造厯者¶
其法不同而多差至唐一行始以天地之中數作大衍¶
<pb:KR3k0049_WYG_006-34b>¶
厯最為精密後世善治厯者皆用其法惟寫分擬數而¶
已至王朴亦能自為一家朔望正二曜協交㑹密晷漏¶
實五緯齊然不能宏深簡易而徑急是耴至其所長聖¶
人不能廢也(上/)¶
變厯疏密二代之厯多至八百年少至四百年而一變¶
者非厯之差也正朔既改厯不容不變也漢厯率百年¶
一變唐厯率百年三變宋朝厯率百年而六變以其用¶
之乆近觀之則法之疏密可知矣(王/海)¶
<pb:KR3k0049_WYG_006-35a>¶
求詳朱差日蔡邕杜預用新術治厯至何承天祖沖之¶
考索愈精承天以月蝕之衝推日躔次沖之言古衝之¶
作在漢初周未所謂求詳於未差之前蓋劉歆班固所¶
不能到也(上/)¶
厯數綱紀董巴議云聖人迹太陽於晷景效太隂於弦¶
望明五星於見伏正是非於晦朔弦望伏見者厯數之¶
綱紀檢驗之明者也(晉/志)¶
敬天育物厯者先王所以明時授人敬天育物者也辰¶
<pb:KR3k0049_WYG_006-35b>¶
極常居斗運不息晦明相推而變月寒暑徃來而成嵗¶
日月右進周天之度啓星辰左旋正時之氣合積餘分¶
而致閏配甲子而設蔀(張説/序)¶
該羅厯義張載弟前烏程令冗依蔡邕注明堂月令中¶
台要解又綴諸家厯數而為厯讚秘書監荀崧見讚異¶
之云信該羅厯表義矣(王隠/晉書)¶
白猿厯周羣妙閒筭術䜟説遊岷山採藥見一白猿從¶
絶峯而下化為一老翁握中有玉版長八寸以授羣羣¶
<pb:KR3k0049_WYG_006-36a>¶
問其年答曰今已衰邁忘其生之年月憶從軒轅之時¶
始學厯數風后容成皆黄帝之史就余授厯術至顓頊¶
更考定日月星辰之運多差異及春秋時有子韋子野¶
裡竈之徒權畧雖驗未得其門爾來世代不復可紀因¶
以相襲至大漢之時有洛下閎得其大旨羣復其言更¶
精勤筭術乃考校年厯之運驗于圖緯知蜀應㓕及明¶
年歸命皆稱周羣詳隂陽之精妙也蜀人謂之後聖(拾/遺)¶
　　閏¶
<pb:KR3k0049_WYG_006-36b>¶
王在門中餘分之月五嵗再閏也告朔之禮天子居宗¶
廟門中故其字從王在門中也周禮曰閏月王居門中¶
終月也(説/文)¶
陽餘月猶閏何周天三百六十五度四分度之一十二¶
月日不匝十二度故三年一閏五嵗再閏也明隂不足¶
陽有餘閏也者陽之餘也(白虎/通)¶
閏餘黄帝起消息正閏餘(史/記)¶
乖次三苗服九黎之徳故重黎二官咸廢所職而閏餘¶
<pb:KR3k0049_WYG_006-37a>¶
乖次孟&KR1101;殄㓕攝提無紀厯數失序(土/)¶
正時文公元年閏三月非禮也先王之正時也履端於¶
始舉正於中歸餘於終履端於始序則不愆舉正於中¶
民則不惑歸餘於終事則不悖(左/傳)¶
不告朔文公六年閏月不告朔非禮也閏以正時時以¶
作事事以厚生生民之道於是乎在矣不告閏朔弃時¶
政也何以為民(上/)注云四時漸差則致閏以正之¶
蔀首周道既衰幽王既喪天子不能班朔魯厯不正以¶
<pb:KR3k0049_WYG_006-37b>¶
閏餘一之嵗為蔀首自文公閏月不告朔至此百有餘¶
年莫能正厯數故子貢欲去其餼羊孔子愛其禮而著¶
其法於春秋(前/志)¶
司厯過哀公十二年冬十有二月螽季康子問於孔子¶
曰今周十二月夏之十月而猶有螽何也對曰火伏而¶
後蟄者畢今火猶西流司厯過也康子曰所失者幾月¶
也曰於夏十月火既沒矣今火見再失閏也(家語/左傳)¶
閏在嵗後漢祖受命因秦之紀十月為年首閏常在嵗¶
<pb:KR3k0049_WYG_006-38a>¶
後不稽先代違於帝典(後/志)¶
天氣備光武詔張純曰禘祫之祭不行乆矣純奏曰三¶
年一閏天氣小備五年再閏天氣大備三年以祫五年¶
以禘(注/)閏者嵗之餘(後本/傳)¶
告朔武后詔羣臣議告朔于明堂張齊賢曰穀梁氏稱¶
閏月天子不告朔它月故告朔矣左氏言魯不告閏朔¶
為棄時政則諸侯雖閏告朔矣(唐本/傳)¶
非常月閏月不告朔曷為不告朔天無是月也閏月矣¶
<pb:KR3k0049_WYG_006-38b>¶
何以謂之天無是月非常月也(公羊文/公六年)¶
附月餘日閏月者附月之餘日也積分而成於月者也¶
天子不以告朔而喪事不數也(糓梁/傳)¶
叢殘之數閏是叢殘之數非月之正(糓梁/注)¶
二終并終數為十九易窮則變故為閏法(前/志)孟康曰天¶
終數九地終數十窮終也言閏亦日之窮餘故取二終¶
之數以為義(注/)合二終以紀閏餘(唐/志)¶
無中氣書稱朞三百六旬有六日以閏月定四時成嵗¶
<pb:KR3k0049_WYG_006-39a>¶
允釐百工庶績咸熙是以天子必置日官諸侯必置日¶
御世修其業以考其術舉全數而言故曰六日真實五¶
日四分之一日日行一度而月日行十三度十九分度¶
之有畸日官當㑹集此之遲疾以考成晦朔錯綜以設¶
閏月閏月無中氣而北斗邪指兩辰之間所以異於他¶
月也積此以相通四時八節無違乃得成嵗其微密至¶
矣得其精微以合天道事叙而不悖然隂陽之運隨動¶
而差差而不已遂與厯錯故仲尼&KR0588;明每於朔閏發文¶
<pb:KR3k0049_WYG_006-39b>¶
蓋矯正得失因以宣明厯數也(杜預/長厯)周禮云王出居寢¶
門故為閏字門中從王也是月也不舉百事以無中氣¶
也(荆楚嵗/時記)¶
天度岐伯曰天以六六為節地以九九制㑹者所以正¶
天之度氣之數也天度者所以制日月之行也氣數者¶
所以紀化生之用也天為陽地為隂日為陽月為隂行¶
有分紀周有道理日行一度月行十三度而有竒焉故¶
大小月三百六十五日而成嵗積氣餘而盈閏矣立端¶
<pb:KR3k0049_WYG_006-40a>¶
於始表正於中推餘於終而天度畢矣注云端首也始¶
初也表彰示也正斗建也中月半也推退位也言立首¶
氣於初節之日示斗建於月半之辰退餘閏於相望之¶
後是以閏之前則氣不及月閏之後則月不及氣故常¶
月之制建初立中閏月之紀無初無中縱厯有之皆他¶
節氣也故厯無云其候閏某月節閏某月中也推終之¶
義斷可知乎故曰立端於始表正於中推餘於終也由¶
斯推日成閏故能令天度畢焉(素/問)¶
<pb:KR3k0049_WYG_006-40b>¶
十九年七閏𤣥始厯以為十九年七閏皆有餘分是以¶
中氣漸差據渾天二分為東西之中而晷景不等二至¶
為南北之極而進退不齊此古人所未達也(唐厯/志)¶
二中厯本議曰天數中於五地數中於六合二中以通¶
律厯天有五音所以司日也地有六律所以司辰也參¶
伍相周究於六十聖人以此究天地之心(唐律/志)此係厯¶
藕楊應閏藕生應月至閏月益一節東坡詩惟有黄楊¶
厄閏年¶
<pb:KR3k0049_WYG_006-41a>¶
小月减日陽月者所以補小月之减日以正嵗數故三¶
年一閏五年再閏(獨/斷)¶
　　嵗陽¶
甲子記稱大橈作甲子𨽻首作數二者既立以比日表¶
以管萬事(後/志)吕氏春秋曰黄帝師大橈月令章句大橈¶
探五行之情占斗綱所建於是始作甲乙以名日謂之¶
幹作子丑以名日謂之枝枝幹相配以成六旬(注/)¶
干支于幹也其名有十亦曰十母即甲乙丙丁戊己庚¶
<pb:KR3k0049_WYG_006-41b>¶
辛壬癸是也支枝也其名一十有二亦曰十二子即子¶
丑寅卯辰巳午未申酉戌亥是也(蔡邕/獨斷)¶
太嵗太嵗在甲曰閼逢在乙曰旃蒙在丙曰柔兆在丁¶
曰强圉在戊曰著雍在己曰屠維在庚曰上章在辛曰¶
重光在壬曰𤣥黓在癸曰昭陽(爾/雅)¶
閼蓬許慎注曰言萬物鋒芒欲出擁遏未通故曰閼蓬¶
也¶
旃蒙在乙言萬物遏蒙甲也¶
<pb:KR3k0049_WYG_006-42a>¶
柔兆在丙萬物皆生枝布葉故曰柔兆也¶
强圉在丁言萬物剛盛故曰强圉也¶
著雍在戊言位在中央萬物繁養四方故曰著雍也¶
屠維言在萬物各成其性故己曰屠維屠别維離也¶
上章在庚言隂氣上升萬物畢生故曰上章也¶
重光在辛言萬物就成熟其煌煌故曰重光¶
𤣥黓在壬言嵗終包任萬物故曰𤣥黓也¶
昭陽在癸言陽氣始萌萬物合生故曰昭陽(以上俱/淮南子)¶
<pb:KR3k0049_WYG_006-42b>¶
甲漢律厯志出甲於甲史記曰甲者言萬物剖符甲而¶
出也説文甲位東方之孟陽氣萌動从木載孚甲之象¶
徐曰孚猶葭孚殻蘀也¶
乙志奮軋於乙史乙者言萬物生軋軋也說文乀象春¶
草木寃曲而出隂氣尚强其出乙乙也徐曰乙乙未展¶
也京房易傳乙屈也釋名乙軋也自抽軋而出也¶
丙志明恊於丙史丙者言陽道著明故曰丙説文位南¶
方萬物成炳然隂氣初起陽氣將虧从一入門一者陽¶
<pb:KR3k0049_WYG_006-43a>¶
也徐曰冂猶門也天地隂陽之門戸也功成將去冂也¶
釋名丙炳也物生炳然皆著見也¶
丁志大盛於丁史丁者言萬物之丁壯也故曰丁説文¶
夏時萬物皆丁壯成實徐曰物挺然成立之貌萬物盛¶
於丙成於丁釋名丁壯也物體皆丁壯也¶
戊志豐茂於戊釋名戊茂也物皆茂盛也説文戊中宫¶
也象六甲五龍相拘絞也徐曰五土無定居主在中往¶
來不相越故曰拘絞月令其日戊巳注戊言茂己言起¶
<pb:KR3k0049_WYG_006-43b>¶
己志理紀於己釋名已紀也皆有定形可紀識也説文¶
己中宫也象萬物辟藏詘之形也徐曰萬物與隂陽之¶
氣藏則歸土屈曲包容象人腹圜曲也¶
庚志斂更於庚史庚者言隂氣庚萬物故曰庚説文位¶
西方象秋時萬物庚庚有實也徐曰史記大横庚庚堅¶
强之貌¶
辛志悉新於辛史辛者言萬物之辛生故曰辛説文秋¶
時金剛味辛辛痛泣出徐曰言萬物方盛初見斷制故¶
<pb:KR3k0049_WYG_006-44a>¶
辛痛也釋名辛新也物初新者皆收成也¶
壬志懐妊於壬史壬之為言任也言陽氣任養萬物於¶
下也説文壬位北方也隂極陽生故易曰龍戰于野戰¶
者接也象人懐妊之形承亥壬以子生之敘也釋名壬¶
妊也隂陽交接懐妊也至子而萌也¶
癸志陳揆於癸史癸之為言揆也言萬物可揆度故曰¶
癸説文冬時水土平可揆度象水從四方流入也釋名¶
癸揆也揆度而生乃出之也爾雅癸歸也五行屬水五¶
<pb:KR3k0049_WYG_006-44b>¶
運屬火¶
嵗名太嵗在寅曰攝提格在卯曰單閼在辰曰執徐在¶
巳曰大荒落在午曰敦牂在未曰恊洽在申曰涒灘在¶
酉曰作噩在戊曰閹茂在亥曰大淵獻在子曰困敦在¶
丑曰赤奮若¶
攝提格李巡注爾雅云萬物承陽而起故曰攝提格起¶
也孔文祥云以嵗在寅正月出東方為衆星之紀以攝¶
提宿故曰攝提以其為嵗月之首起於孟&KR1101;故曰格正¶
<pb:KR3k0049_WYG_006-45a>¶
也索隠曰天官書云攝提三星若鼎足句直斗杓所指¶
以建時節故為攝提格格至也言攝隨月建至也楚辭¶
攝提貞于孟&KR1101;兮王逸注孟始也正月為&KR1101;史記作正¶
月其名監徳¶
單閼許慎注曰單盡閼止也言陽氣推萬物而起隂氣¶
盡止也史二月其名降入¶
執徐執蟄徐舒也言伏蟄之物皆散舒而出也史三月¶
其名青章¶
<pb:KR3k0049_WYG_006-45b>¶
大荒落荒大也方萬物熾盛而大出霍然落落大布散¶
史四月其名跰蹟¶
敦牂言萬物皆盛壯也敦牂敦盛牂壯也史五月名啟¶
明¶
協洽恊和洽合也言隂陽化生萬物和合史六月其名¶
長烈¶
涒灘涒大灘脩也言萬物皆脩其精氣也李巡云涒灘¶
物吐秀傾垂之貌吕氏春秋曰維秦八年嵗在涒灘高¶
<pb:KR3k0049_WYG_006-46a>¶
誘注涒大也灘循也萬物皆大循其情性也涒灘誇人¶
短舌不能言為涒灘也史七月其名大晉¶
作噩作鄂零落也萬物皆陊落李巡云作鄂萬物皆落¶
㧞起之貌史八月其名長王¶
閹茂掩蔽茂冐言萬物皆蔽冐史九月其名天睢¶
大淵獻淵藏獻迎也言萬物終於亥大小深藏窟伏以¶
迎陽孫炎云淵深也大獻萬物於天深謂盖藏之於外¶
者也史十月其名大章¶
<pb:KR3k0049_WYG_006-46b>¶
困敦困混敦沌也言陽氣皆混沌萬物牙孽也孫炎云¶
言萬物初萌混沌於黄泉之下史十一月其名天泉¶
赤奮若奮起也若順也言陽氣奮迅萬物而起無不順¶
其性也赤陽色李巡云言陽氣奮迅史十二月其名天¶
皓志作昊¶
子前志隂陽合徳氣鍾於子化生萬物者也故孽萌於¶
子史記子者滋也滋者言萬物滋於下也説文子十一¶
月陽氣動萬物滋入以為稱徐曰十一月夜半陽氣所¶
<pb:KR3k0049_WYG_006-47a>¶
起人承陽故以為稱白虎通曰子孶也孶孶無已也釋¶
名子孶也陽氣始萌孶生於下也於易為坎坎險也¶
丑志紐牙於丑史丑者紐也言陽氣在上未降萬物厄¶
紐未敢出也説文丑紐也十一月萬物動用事象手之¶
形時加丑亦舉手時也徐曰丑象手有所執也昧爽為¶
丑人皆起有為也釋名丑紐也寒氣自屈紐也於易為¶
艮艮限也時未可聽物生限止之也¶
寅志引達於寅史寅言萬物始生螾然也説文寅髕也¶
<pb:KR3k0049_WYG_006-47b>¶
正月陽氣動去黄泉欲上出隂尚彊也象穴不達髕寅¶
於下也徐曰髕擯斥之意人陽氣上鋭而出閡於寅也¶
臼所擯也釋名寅演也演生物也¶
夘志茂茆於卯師古曰茆謂叢生也史卯之為言茂也¶
言萬物茂也説文卯冐也二月萬物冐地而出象開門¶
之形故二月為天門徐曰二月隂不能制陽冐而出也¶
天門萬物畢出也晉樂志卯茂也謂陽氣生孶孶茂也¶
釋名於易為震二月之時雷始震也¶
<pb:KR3k0049_WYG_006-48a>¶
辰志振美於辰史辰者言萬物之蜄也説文辰震也三¶
月陽氣動雷電振民農時也釋名辰伸也物皆伸舒而¶
出也¶
巳志巳藏於巳史巳者言陽氣之巳盡也説文巳也四¶
月陽氣巳出隂氣巳藏萬物見成文章故巳為蛇象形¶
徐曰巳主蛇象蛇之變化有文章也釋名巳巳也陽氣¶
畢布巳也於易為巽巽散也物皆生布散也又云巳巳¶
也如出有所為畢巳復還而入也毛氏曰陽氣生於子¶
<pb:KR3k0049_WYG_006-48b>¶
終於巳巳者終巳也象陽氣既極囘復之形故又為終¶
巳字¶
午志咢布於午史午老隂陽交故曰午説文午牾也五¶
月隂氣午逆陽冐地而出也徐曰人為陽一為地亅為¶
隂氣貫地午逆陽也五月陽極隂生仵者正衝之也午¶
亦象衝逆也釋名午仵也隂氣從下上與陽相仵逆也¶
於易為離離麗也物皆附麗陽氣以茂也¶
未志昧薆於未師古曰薆蔽也史未者言萬物皆成有¶
<pb:KR3k0049_WYG_006-49a>¶
滋味也説文未味也六月之辰也五行木老於未象木¶
重枝葉也釋名未昧也日中則昃向函昧也¶
申志申堅於申史申者言隂用事申賊萬物故曰申淮¶
南子申者呻之也説文申神也七月隂氣成自申束杵¶
臼自持也吏以餔時聽事申旦政也釋名申身也物皆¶
成其身體各申束之使備成也¶
酉志畱孰於酉史酉者萬物之老也故曰酉淮南子酉¶
者飽也説文酉就也八月季秋可為耐酒徐曰就成熟¶
<pb:KR3k0049_WYG_006-49b>¶
也釋名酉秀也秀者物皆成也於易為兊兊恱也物得¶
備足皆喜恱也¶
戌志畢入於戌史戌者言萬物盡滅故曰戌説文滅也¶
九月陽氣微萬物畢成陽下入地戌舍一也五行土生¶
於戊盛於戊釋名戌恤也物當收斂矜恤之也亦言脱¶
也落也¶
亥志該閡於亥史亥者該也言陽氣藏於下故該也孟¶
康云閡藏塞也隂雜陽氣藏塞為萬物作種也説文亥¶
<pb:KR3k0049_WYG_006-50a>¶
荄也有微陽起接盛隂徐曰言萬物之荄皆動也从上¶
者陽㣲在下也十月盛隂感陽萬物皆舍育於内象人¶
之懐妊也釋名亥核也收藏百物核取其好惡真偽也¶
亦言物成皆堅核也¶
十二辰禽五行之氣相賊害含血之蟲相勝服其驗何¶
在曰寅木也其禽虎也戌土也其禽犬也丒未亦土也¶
丒禽牛未禽羊也木勝土故犬與牛羊為虎所服也亥¶
水也其禽豕也巳火也其禽蛇也子亦水也其禽鼠也¶
<pb:KR3k0049_WYG_006-50b>¶
午亦火也其禽馬也水勝火故豕食蛇火為水所害故¶
馬食鼠屎而腹脹然亦有不相勝者午馬也子鼠也酉¶
鷄也卯兎也水勝火鼠何不逐馬金勝木鷄何不啄兎¶
亥豕也未羊也丑牛也土勝水牛羊何不殺豕巳蛇也¶
甲猴也火勝金蛇何不食獼猴猴畏鼠者也囓獼猴者¶
犬也鼠水獼猴金也水不勝金獼猴何故畏鼠戌犬也¶
申猴也土不勝金猴何故畏犬十二辰之禽以氣性相¶
克則尤不相類應大凡含血之蟲相服至于相啖食者¶
<pb:KR3k0049_WYG_006-51a>¶
以齒牙頓利觔力優劣自相勝服也(論/衡)¶
相屬隂陽日家璩公選云子寅辰午申戌俱陽數取相¶
屬之竒數以為名鼠五指虎五指龍五指馬單蹄猴五¶
指狗五指丑卯巳未酉亥俱隂數取相屬之隂數以為¶
名牛四𤓰兎兩𤓰蛇雙舌羊四𤓰鷄四𤓰猪四𤓰(暘谷/謾録)¶
肖形不足術家以十二肖配十二辰每肖各有不足之¶
形焉如鼠無牙牛無齒虎無脾兎無唇龍無耳蛇無足¶
馬無贍羊無神猴無臀鷄無腎犬無腸猪無筋人則無¶
<pb:KR3k0049_WYG_006-51b>¶
不足也(草木/子)¶
月陽月在甲曰畢在乙曰橘在丙曰脩在丁曰圉在戊¶
曰厲在己曰則在庚曰窒在辛曰塞在壬曰終在癸曰¶
極(爾/雅)¶
月名正月為&KR1101;二月為如三月為寎四月為余五月為¶
臯六月為且七月為相八月為壯九月為𤣥十月為陽¶
十一月為辜十二月為涂(上/)疏此辨以日配月之名也¶
設若正月得甲則曰畢&KR1101;二月得乙則曰橘如三月得¶
<pb:KR3k0049_WYG_006-52a>¶
丙則曰脩寎四月得丁則曰圉余五月得戊則曰厲臯¶
六月得己則曰則且七月得庚則曰窒相八月得辛則¶
曰塞壯九月得壬則曰終𤣥十月得癸則曰極陽十一¶
月得甲則曰畢辜十二月得乙則曰橘涂周而復始亦¶
可知也若史記歴書云月名畢聚也¶
載祀載嵗也夏曰嵗商曰祀周曰年唐虞曰載(爾/雅)疏夏¶
曰嵗取嵗星行一次夏書曰毎嵗孟春遒人以木鐸狥¶
子路是也商曰祀取四時一終則以祀者嗣也取其興¶
<pb:KR3k0049_WYG_006-52b>¶
來繼往之義孫炎曰取四時祭祀一訖商書曰惟元祀¶
十有二月乙丑伊尹祀于先王是也周曰年者取禾一¶
熟也案說文云年穀熟也從禾千聲春秋曰大有年然¶
則年者禾熟之名每嵗二熟故以為嵗名左傳曰卜年¶
七百是也唐虞曰載載始也取物終更始尭典曰朕在¶
位七十載舜典曰五載一巡守是也¶
行事直辰春秋元命苞曰嵗之為言遂也注遂出也出¶
行事於所直辰也釋名曰嵗越也越故限也年進也進¶
<pb:KR3k0049_WYG_006-53a>¶
而前也祀巳也新氣生故氣巳也載載生主言年¶
五運岐伯曰五日謂之候三候謂之氣六氣謂之時四¶
時謂之嵗而各從其主治焉五運相襲而皆治之終朞¶
之日周而復始時立氣布如環無端候亦同法(素/問)¶
天氣周孔子曰嵗三百六十日而天氣周八卦用事各四¶
十五日而備嵗用事(易乾/鑿度)¶
改節易常太隂治春則欲行柔恵温良太隂治夏則欲¶
布施宣明太隂治秋則欲脩備繕兵太隂治冬則欲猛¶
<pb:KR3k0049_WYG_006-53b>¶
毅剛强三嵗而改節六嵗而易常故三嵗而一饑六嵗¶
而一衰十二嵗而一康(淮南/子)¶
天道嵗在申酉乞漿得酒嵗在辰巳嫁妻賣子夫盛衰¶
更代豐荒相半天之常道也(袁子正/書語)¶
四仲四孟律厯志分二十八宿為十二次晉灼注天文¶
志云太嵗在四仲則嵗行三宿太嵗在四孟四季則嵗¶
行二宿二八十六三四十二面行二十八宿十二嵗而¶
周天是嵗星年行一次也後律厯志日行一度積三百¶
<pb:KR3k0049_WYG_006-54a>¶
六十五度四分度之一而周天一匝名曰嵗¶
四時備成日周于天一寒一暑四時備成萬物畢改攝¶
提遷次青龍移辰謂之嵗嵗首至也月首朔也至朔同¶
日謂之章同在日首謂之蔀蔀終六旬謂之紀嵗朔又¶
復謂之元(後/志)¶
二吕目嵗前志春秋二吕目嵗鄧展曰春秋則為二矣¶
孟康曰春為陽中萬物以生秋為隂中萬物以成舉春¶
秋以目一嵗¶
<pb:KR3k0049_WYG_006-54b>¶
終陽董仲舒曰天使陽出布施於上而主嵗功使隂入¶
伏於下而時出佐陽陽不得隂之助亦不能獨成嵗終¶
陽以成嵗為名此天意也(前漢/書)¶
統首嵗星主嵗事為統首號令所紀(上/)¶
嵗朝尚書大傳曰凡六沴之作嵗之朝月之朝日之朝¶
后王受之嵗之中月之中日之中則正卿受之嵗之夕¶
月之夕日之夕則庶民受之鄭𤣥曰自正月盡四月為¶
嵗之朝後志曰凡六氣相傷謂之沴¶
<pb:KR3k0049_WYG_006-55a>¶
一白二十二祖摩拏羅至月氏國鶴勒那問祖曰我止¶
林間已經九白印度以一年為一白(傳燈/録)¶
斗指斗正月指寅二月指卯三月指辰四月指巳五月¶
指午六月指未七月指申八月指酉九月指戌十月指¶
亥十一月指子十二月指丑終而復始(淮天/文訓)¶
旬浹十日曰旬十二日曰浹十日亦曰浹(禮/)¶
信次一宿為舍二宿為信過信為次(左/傳)¶
十時日之數十故有十時之數亦當十位自王已下其¶
<pb:KR3k0049_WYG_006-55b>¶
二為公其三為卿注日中當王食時為公平旦為卿鷄¶
鳴為士夜半為皁人定為輿黄昏為𨽻日入為僚晡時¶
為僕日昳為臺隅中日出闕不在第尊王公曠其位(昭/五)¶
剛柔五剛甲丙戊庚壬五柔乙丁己辛癸(注王/制注)¶
敬日故善日者王善時曰霸王者敬日霸者敬時(茍强/國篇)¶
愛日孔子愛日又或曰君子愛日乎(楊五/百篇)¶
有四子産曰君子有四時朝以聽政晝以訪問夕以脩¶
令夜以安身(左/傳)¶
<pb:KR3k0049_WYG_006-56a>¶
惜隂聖人不貴尺之璧而重寸之隂時難得而易失也¶
禹之趨時也履遺而弗取冠挂而弗顧非争其先也而¶
争其得時也(淮南/子)¶
競辰辰乎辰曷來之遲去之速也君子競諸(淮南/子)¶
握太嵗晁良正性剛不怖鬼每年常掘太嵗地掘後忽¶
見一肉物良正打之三日送於河其夜使人視之三更¶
後車馬甚衆來至肉所問太嵗何故受此屈辱不讎報¶
之太嵗曰彼正榮盛無奈之何暨明失所在(廣異/記)董表¶
<pb:KR3k0049_WYG_006-56b>¶
儀家在河沙塘東嘗欲撤屋掘土隂陽人云太嵗居北¶
方不可興工既而掘深三尺許得肉塊漫漫然董惡之¶
投諸河訖亦無禍(傳/載)¶
築牆太嵗工部員外張周封言舊莊在城東狗梁觜西¶
嘗築牆於太嵗上一夕盡崩且意其基虚工不至率莊¶
客指揮復築之高未數尺炊者驚呌曰怪作矣遽視之¶
飯數斗悉躍出地著牆匀若蠶子無一粒重者矗牆之¶
半如界焉因謁巫酹地謝之亦無他(酉陽/雜俎)¶
<pb:KR3k0049_WYG_006-57a>¶
掘嵗得禍上元末復有李氏家不信太嵗掘之得一塊¶
肉相傳云得太嵗者鞭之數百當免禍害李氏鞭九十¶
餘忽然騰上因失所在李氏家有七十二口死亡畧盡¶
惟小葪公尚存李氏兄弟恐其家滅盡夜中令奴悉作¶
鬼裝束劫小葪便藏之唯此子得存其後襲封葪公(廣/異)¶
(記/)寧州有人亦掘得太嵗大如方狀類赤菌有數千眼¶
其家不識移至大路遍問識者有胡僧驚曰此太嵗也¶
宣速埋之其人遽送舊處經一年人死畧盡(上/)萊州即¶
<pb:KR3k0049_WYG_006-57b>¶
墨縣有百姓玉豐兄弟三人豐不信方位所忌嘗於太¶
嵗上掘坑見一肉塊大如斗蠕蠕而動遂填其坑肉隨¶
填而出豐惧棄之經宿肉長塞於庭兄弟奴婢數日内¶
悉暴卒惟一女子存焉(酉陽/雜俎)¶
　　熱¶
熱煑釋名曰熱爇也如火之燒熱也或曰暑煑也如煑¶
物也¶
溽暑禮曰季夏之月土潤溽暑説文曰溽濕暑也¶
<pb:KR3k0049_WYG_006-58a>¶
焦金爛石夏至隂陽之㑹北方而物動於下南方物動¶
於上故至日後為熱焦金爛石也(春秋/繁露)¶
䕃暍武王䕃暍人於柳下而天下懐(淮南/子)武王見暍人¶
王自左擁而右扇之(世/説)¶
身熱阪罽賔國武帝時剽殺漢使成帝時復遣使奉獻¶
謝罪杜欽説大將軍王鳯不令使使向罽賔國曰此國¶
道經大頭痛小頭痛之山赤土身熱之阪令人身熱無¶
色頭痛嘔吐驢畜盡然(漢/書)¶
<pb:KR3k0049_WYG_006-58b>¶
夀麻夀麻之國爰有大暑不可以往(山海/經)¶
赤帝所司南方之極自北戸之界至炎風之野赤帝祀¶
融之所司(淮南/子)¶
穿岸為室馬援征武陵五溪蠻夷進營壺頭賊乘高守¶
隘水疾舩不得上㑹暑甚士卒多疫死援亦中病遂因¶
乃穿岸為室以避炎氣(本/傳)武陵記曰壺頭山邉有石窟¶
即援所穿室也室内有蛇如百斛舩大云是援之餘靈¶
也¶
<pb:KR3k0049_WYG_006-59a>¶
渡瀘諸葛亮出師表曰五月渡瀘深入不毛(蜀/志)益州記¶
曰瀘水即武侯渡處水有熱氣暑天不敢行¶
入水避暑葛洪從祖仙公毎大醉及夏天盛熱輒入深¶
水底入日乃出者正以能閉氣胎息故耳(抱朴/子)¶
露臺桂館一名甘泉作迎風觀寒露臺以避暑(潘岳關/中記)¶
熱身熨婦荀奉倩與婦至篤冬月婦病熱乃出中庭自¶
取冷還以身熨之婦亡奉倩後少時亦卒以是獲譏於¶
世(世/説)¶
<pb:KR3k0049_WYG_006-59b>¶
𤓰鎮心鄭灼字茂昭勵志好學多苦心熱若𤓰時輒偃¶
臥以𤓰鎮心便起讀誦其篤志如此(梁/書)¶
避暑九成宫太宗欲幸九成宫馬周上疏曰宫去京三¶
百里本為避暑行也太上皇畱熱處而陛下走凉處温¶
清之道臣所未安太宗善其言(唐/書)¶
童子叅見岑文本避暑山亭忽有報上清童子元寶衣淺¶
服青衣曰此上清五銖服出門不見伺之東行數步於¶
院牆下瞥然而沒文本命工力掘之古墓中得古錢一¶
<pb:KR3k0049_WYG_006-60a>¶
枚文本方悟上清童子是青銅名元寳錢之文也(愽異/志)¶
積氷成山𤣥宗起凉殿拾遺陳知節上疏極諫上令九¶
士召對時暑毒方甚上在凉殿座後氷激扇車風獵衣¶
襟知節至賜坐石塌隂&KR0764;沉吟仰不見日四隅積氷成¶
山簾水飛灑坐内含凍復賜氷屑麻飲陳體生寒粟腹¶
中雷鳴再三請起方許上猶拭汗不已陳纔及門遺洩¶
狼籍逾日復召謂曰卿論事宜審勿以己方萬乘也(廬/陵)¶
(官下/記)¶
<pb:KR3k0049_WYG_006-60b>¶
冷蛇申王有肉疾腹垂至骭𤣥宗召南方取冷蛇數脩¶
賜之蛇長數尺色白不螫人執之冷如握氷申王腹有¶
數約夏月置于約中不復覺煩暑(酉陽/雜俎)¶
出征冐暑王承宗叛詔吐突承璀出討兵老不決白居¶
易上言今暑濕暴露兵氣薫蒸雖不顧死孰堪其苦(本/傳)¶
辟暑犀文宗延學士於内庭討論經義李訓講周易微¶
義頗叶於上意時方盛夏遂命取氷玉腰帶及辟暑犀¶
如意以賜訓訓謝之上曰如意足以與卿為談柄也(神/異)¶
<pb:KR3k0049_WYG_006-61a>¶
龍皮避暑韋澳孫宏大中時同在翰林盛暑上在太液¶
池中宣二學士既赴召中貴人頗以絺綌為訝初殊未¶
悟及就坐但覺寒氣逼人熟視有龍皮在側尋宣賜銀¶
餅饀食之甚美既而醉以醇酎二公因兹苦河魚者數¶
夕上竊知笑曰卿不奈事朕日進十數未嘗有損銀餅¶
饀皆乳酪膏腴所製也(摭/言)¶
鴈臣元魏時北夷酋長遣子入侍者常秋來春去以避¶
中國之熱時人謂之鴈臣(伽藍/記)¶
<pb:KR3k0049_WYG_006-61b>¶
熱風西域大流沙多熱風觸人及六畜皆迷仆(唐/書)¶
土熱牂柯無城郭土熱多霖雨稻粟再熟(上/)¶
陽水有雲大如車蓋十餘此陽水之氣必暑有暍者(京/房)¶
(易飛/候)¶
褦襶古樂府詩云今世褦襶子觸熱向人家炙轂子云¶
褦襶笠子也集韻解云褦襶不曉事¶
不畏盛暑吕公著居家夏不排窻不揮扇冬不附火一¶
日盛夏楊大夫懐寳字器之將赴鎮戎軍倅來辭器之¶
<pb:KR3k0049_WYG_006-62a>¶
乃吕氏甥公著於西窻下烈日中公裳對飲三盃器之¶
汗流浹背公凝然不動(雜/志)¶
氷鼠北方曾氷萬里厚百丈有磎鼠在氷下土中焉行¶
如鼠食草木肉重千斤可以作脯食之已熱其毛八尺¶
可以為褥臥之却寒其皮可以蒙鼓聲聞千里有美尾¶
可以來鼠此尾所在鼠聚今江南鼠食草木為災此類¶
也(神異/經)¶
鑠石楚辭云魂兮歸來東方不可以託十日代出流金¶
<pb:KR3k0049_WYG_006-62b>¶
鑠石抱朴子云朱颷鑠石不能靡蕭&KR0588;之木¶
南方生熱隂陽應象大論云南方生熱注陽氣炎灼故¶
生熱暄暑成燠熱之用也五運行大論注云暄暑鬱蒸¶
熱之化也炎赫沸騰熱之用也又云太虚昏翳其若輕¶
塵山川悉然熱之氣也大明不彰其色如丹鬱然之氣¶
也若形雲恭升從然(闕/)　乍盈下(闕/)　　　　也(内/經)¶
伊鬱感乎溽暑之伊鬱而慮性命之所乎(景福/殿賦)¶
爛渭賈誼旱雲賦隆盛暑而無聊兮煎砂石而爛渭湯¶
<pb:KR3k0049_WYG_006-63a>¶
風至而含熱兮羣生悶滿而愁憒畝畝枯槁而失澤兮¶
壤石相聚而為害¶
焦金隂陽之㑹冬合北方而物動於下夏合南方而物¶
動於上上下之大動皆在日至之後為寒則凝氷烈地¶
為熱則焦沙爛石氣之精異於是(繁/露)¶
　　寒¶
捍釋名曰寒捍也捍格也¶
&KR0034;説文曰&KR0034;寒也從雨執聲凛清寒也¶
<pb:KR3k0049_WYG_006-63b>¶
義氣天地嚴凝之氣始於西南而盛於西北此天地之¶
義氣也(禮/記)¶
北方生寒應象論云北方生寒注隂氣凝冽故生寒藏¶
清慘冽寒之用也運行論注云凝慘氷雪寒之化也凛¶
冽霜雹寒之用也柔耎之物遇寒則堅寒之化也大虚¶
澄净黑氣浮空天色黯然髙空之寒氣也若氣似散麻¶
本末皆黑㣲見川澤之寒氣也太虚清白空尤雪映遐¶
邇一色山谷之寒氣也太虚白昏火明不翳如霧雨氣¶
<pb:KR3k0049_WYG_006-64a>¶
遐邇肅然北望色𤣥凝雰夜落此水氣所生寒之化也¶
太虚凝隂白埃昏翳天地一色逺視不分此寒濕凝結¶
雪之將至也地裂水氷河渠乾涸枯澤浮鹹木斂土堅¶
是土勝水氷不得自清水所生寒之用也¶
大火中大火寒暑之候也火星中而寒暑退(豳七/月注)單襄¶
(公/曰)火見而清風戒寒(國/語)張趯曰火中寒暑乃退注心以¶
季夏昏中而暑退季冬旦中而寒退(左昭/三)¶
挾纊楚子圍蕭申公巫臣曰師人多寒王巡三軍拊而¶
<pb:KR3k0049_WYG_006-64b>¶
勉之三軍之士皆如挾纊(左宣/十二)¶
出裘衣寒賈子云楚王當戸而立愀然有寒色曰寡人¶
尚然奈百姓何乃出府裘以衣寒者也(北堂/書抄)¶
築臺景公起火臺嵗寒役之凍餒者有焉公延晏子坐¶
飲酒樂晏子歌曰庶民之凍我若之何奉上靡弊我若¶
之何歌終喟然流涕公止之曰子殆為大臺之役夫寡¶
人將罷(晏子/春秋)¶
鑿池衛靈公天寒鑿池宛春諌曰天寒起役恐傷民公¶
<pb:KR3k0049_WYG_006-65a>¶
曰天寒乎宛春曰公衣狐裘坐熊席&KR1101;隅有竈是以不¶
寒今民衣敝不補履決不組君則不寒矣民則寒矣公¶
曰善令罷役左右以諌曰君鑿池不知天之寒也而春¶
也知之以春之知之也而令罷之福將歸于春也而怨¶
將歸于君公曰不然夫春也魯國之匹夫也而我舉之¶
夫民未有見焉今將令民以此見之曰春也有善於寡¶
人有也春之善非寡人之善歟(吕氏/春秋)¶
解裘田單為齊相過淄水有老人涉淄而出不能行寒¶
<pb:KR3k0049_WYG_006-65b>¶
坐于沙中乃解裘衣之襄王曰單之後施欲取我國乎¶
有貫珠者聞之曰不如因以為已善乃下令曰寡人憂¶
民之寒而單解裘衣人稱寡人之意於是閭里相與語¶
曰田單之愛人乃王之教也(戰國/䇿)¶
加衣昔者韓昭侯醉而寢典冠者見君之寒也故加衣¶
於君之上覺寢而説問左右曰誰加衣者左右對曰典¶
冠君因兼罪典衣與典冠其罪典衣以為失其事也其¶
罪典冠以為越其職也非不惡寒也以為侵官之害甚¶
<pb:KR3k0049_WYG_006-66a>¶
於寒故明主之畜臣臣不得越官而有功不得陳言而¶
不當越官則死不當則罪守業其官所言者貞也則羣¶
臣不得朋黨相為矣(韓/子)¶
天寒後門戎夷違齊如魯天大寒而後門與弟子一人¶
宿於郭外寒愈甚謂其弟子曰子與我衣我活也我與¶
子衣子活也我國士也為天下惜死子不肖人也不足¶
愛也子與我子之衣弟子曰夫不肖人也又惡能與國¶
士之衣哉戎夷太息歎曰嗟夫道其不濟夫解衣與弟¶
<pb:KR3k0049_WYG_006-66b>¶
子夜半而死弟子遂活(吕氏/春秋)¶
賜綈袍范睢相秦魏須賈使秦睢微行弊衣間出見須¶
賈賈曰今叔何事范睢曰臣為人傭賃須賈意哀之畱¶
與坐飲食曰范叔一寒如此哉乃取一綈袍以賜之(史/記)¶
四月寒秦始皇九年四月寒凍民有死者(洪範五/行傳)¶
墮指上聞韓王信降匈奴上將擊之連戰乘勝逐北至¶
樓煩㑹天寒士卒墮指者十二三(漢/書)¶
積隂鼂錯上疏曰夫狐貉之地積隂之處也木皮三寸¶
<pb:KR3k0049_WYG_006-67a>¶
水厚六尺食肉而飲酪其人密理鳥獸毳毛其性能寒¶
(漢/書)¶
忍寒元帝時漢中道人王仲都能忍寒乃於盛寒日令¶
袒衣載以駟馬於昆明池上環水而走御者厚衣狐裘¶
甚寒而仲都獨無變色(桓譚/新論)¶
月旁寒河東項曼都好道學仙去家二年而反曰去時¶
有數仙人將上天離月數里而止月之旁其寒凄凄(論/衡)¶
八月大寒王莽天鳯四年八月莽親之南郊鑄作威斗¶
<pb:KR3k0049_WYG_006-67b>¶
是日大寒百官人馬有凍死者(漢/書)¶
不得歸寢嚴遵者與光武俱為諸生逰涉汝頴同行精¶
學暮夜宿息二人勤學寒不得歸寢更相謂曰後日豪¶
貴憶此之難勿相忘别後數年光武即位下詔徵遵遵¶
不至(鐘離意/别傳)¶
上豆粥王郎起兵上自東南馳夜至蕪蔞亭時天寒冽¶
衆皆饑疲馮異上豆粥明旦上謂諸將曰昨得公孫豆¶
粥饑寒俱解(東觀/漢書)¶
<pb:KR3k0049_WYG_006-68a>¶
盛夏寒盛夏多寒韋彪上疏諫曰臣聞政治之本必須¶
隂陽伏見立夏以來當暑而寒殆刑罰刻急郡國不時¶
令之所致也(謝承/書)¶
六月如冬獻帝初平四年六月寒風如冬時(續五/行志)¶
大寒吐火葛仙公與客談語時天大寒仙公謂客曰居¶
貧不能人人得爐火請作一大火共致煖者仙公因吐¶
氣火赫然從口出須臾火滿屋客皆熱脱衣(别/傳)¶
毒害竇武上表曰今日大寒過節毒害鳥獸城旁竹栢¶
<pb:KR3k0049_WYG_006-68b>¶
皆為傷死¶
龍涸常寒六月二十六日發龍涸晝夜肅肅常寒不復¶
得脱&KR0237;袴將從七十二人面盡黎黒口唇青&KR0008;(沙州/記)¶
辟寒金嗽金鳥出昆明國形如雀色黄常翺翔於海上¶
魏明帝時其國來獻此鳥飴以真珠飲以龜腦鳥常吐¶
金屑如粟鑄之可以為器此鳥不畏霜雪乃起小臺處¶
之名曰辟寒臺皆用水精為户牖使内外通光宫人争¶
以鳥吐之金用餙釵珮謂之辟寒金故宫人相嘲曰不¶
<pb:KR3k0049_WYG_006-69a>¶
服辟寒金郍得帝王心不服辟寒鈿郍得帝王怜(拾遺/記)¶
誰似辟寒金聊借與空牀暖(古樂/府)¶
凌破河橋永寧二年十二月大寒凌破河橋(晉朝/雜事)¶
八月寒凍十三年春二月虎率三公九卿躬耕籍田后¶
率三夫人命婦先蠶近都是嵗八月雨雪大寒行旅凍¶
死(石虎/别傳)¶
鶴語寒大興二年冬大雪南州人見二白鶴語於橋下¶
曰今兹寒不减堯崩年也於是飛去(異/𫟍)¶
<pb:KR3k0049_WYG_006-69b>¶
傷民大興四年大寒傷民氷厚時王敦肆亂殺戮忠良¶
(晉朝/雜事)¶
入宫酷寒桓𤣥入建康宫逆風迅激旌旗不立法章儀¶
餙一皆傾偃是月酷寒(晉中/興書)¶
竒寒魏使崔劼曰今嵗竒寒江淮亦氷(酉陽/雜俎)¶
辟寒犀開元二年冬至交趾國進犀一株色黄如金使者¶
請以金盤置於殿中温温然有暖氣襲人上問其故使¶
者對曰此辟寒犀也頃自隋文帝時本國曾進一株¶
<pb:KR3k0049_WYG_006-70a>¶
至今日上甚悦厚賜之(天寳/遺事)¶
裂膚凉州都督楊敬述使官屬盧公等勒兵討突厥㑹¶
大寒裂膚士卒不能張弓矢乃敗(唐/書)¶
引避錢徽拜左丞㑹宣墨麻羣臣在庭方大寒稍稍引¶
避徽素恭謹不去立乆而仆(上/)¶
嵗苦寒文宗時大臣新族死嵗苦寒外情不安(李石/傳)¶
却寒簾咸通九年同昌公主下降錫錢五百貫仍罄内¶
庫寳貨以實其宅更賜金麥銀粟數斛堂設連珠之帳¶
<pb:KR3k0049_WYG_006-70b>¶
績真珠以成也却寒之簾類玳瑁班有紫色云寒鳥骨所¶
為也則未知何出(杜陽/雜編)¶
辟寒香同昌公主乘七寳步輦綴五色玉香囊貯辟寒¶
香異國所獻也(杜陽/編)辟寒香丹國所出(&KR0274;異/國)¶
辟寒鯽東南方海中有祖洲上有烜湖其内鯽魚出焉¶
長八尺食之宜暑而避風寒之氣此魚狀即與江湖小¶
鯽相類耳(神異/經)尋陽有青林湖鯽魚大者二尺餘小者¶
滿尺食肥美亦可止寒熱也(酉陽/雜俎)¶
<pb:KR3k0049_WYG_006-71a>¶
沈寒陸業通連珠曰烈火流金不能焚景沈寒凝海不¶
能結氷¶
不周不周之國地寒(括地/圖)思𤣥賦縱余緤乎不周¶
五寒單快曰國有五寒而氷凍不與焉一曰政外二曰¶
女厲三曰謀泄四曰不敬卿士而國家敗五曰不能治¶
内而務外此五者一見雖祠無福除禍必得致福則貸¶
(說/𫟍)¶
折綿阮籍歌云陽和微弱隂氣竭海凍不流綿絮折呼¶
<pb:KR3k0049_WYG_006-71b>¶
吸不通寒冽冽庾肩吾詩勁氣方凝酒清威正折綿¶
折骨魏應璩新詩曰嵐山寒折骨面目盡生瘡(嵐山羌/中山名)¶
寒暴䜟曰寒者小人暴雪專權居位無道有位適罰無¶
法又殺無罪其寒必暴殺¶
寒門北方有北極之山曰寒門(淮南/子)注積寒所在故曰¶
寒門楚辭踔絶垠于寒門大人賦軼先驅於寒門¶
宂居挹樓國地寒人多宂居(廣/志)¶
　　隂陽(避/忌)¶
<pb:KR3k0049_WYG_006-72a>¶
氣異隂陽氣不同處萬物生焉冬三月之時草木既死¶
萬物各異藏故陽氣避之藏伏壯於内使隂陽得成功¶
於外夏三月之時萬物遂長隂氣避之下藏伏壯於内¶
而萬物親而信之陽者主生萬物方夏三月之時大熱¶
不至則萬物不能成隂氣主殺方冬三月之時地不内¶
藏則根荄不成即春無生故一時失度即四序為不行(越/絶)¶
䕃揚隂䕃也氣在内奥䕃也陽揚也氣在外發揚也(釋/名)¶
三合獨隂不生獨陽不生獨天不生三合然後生(穀梁/莊)¶
<pb:KR3k0049_WYG_006-72b>¶
天道天道之天者在隂陽陽為徳隂為刑刑主殺而德¶
主生是故陽常居大夏而以生育養長為事隂常居大¶
冬而積於空虚不用之處以此見天之任徳不任刑也¶
天使陽出布施於上而主嵗功使隂入伏於下而時出¶
佐陽陽不得隂之助亦不能獨成嵗終陽以成嵗為名¶
此天意也(前漢董/仲舒傳)¶
推移利用春秋冬夏隂陽之推移也時之短長隂陽之¶
利用也日夜之易隂陽之化也(管/子)¶
<pb:KR3k0049_WYG_006-73a>¶
天地大理隂陽者天地之大理也四時者隂陽之大經¶
也刑徳者四時之合也(上/)¶
處隂處陽春采生秋采蓏夏處隂冬處陽此言聖人之¶
動靜開闔詘信浧儒取與之必因於時也(上/)¶
分晝夜一晝一夜隂陽分索夜道極隂晝道極陽陽不¶
極則隂不萌隂不極則陽不牙(𤣥/摛)¶
徳義順帝梁后云夫陽以慱施為徳隂以不專為義螽¶
斯則百福之所由興(後漢/書)¶
<pb:KR3k0049_WYG_006-73b>¶
天經立天之經曰隂與陽陽不隂無與合其施隂陽所¶
以抽嘖也嘖情也抽理也(𤣥/攡)¶
舒慘張平子西京賦夫人在陽時則舒在隂時則慘此¶
牽乎天者也¶
施化陽尊隂卑蓋乃天性陽性純而能施隂體順而能¶
化(後茍/爽傳)¶
閉開甘泉賦帥爾隂閉霅然陽開晉灼曰帥聚也霅散¶
也文子曰與隂俱閉與陽俱開韓文春生秋殺陽開隂¶
<pb:KR3k0049_WYG_006-74a>¶
閉¶
饒乏陽動吐隂靜翕陽道常饒隂道常乏隂陽之道也¶
(𤣥/告)¶
閉隔萬物之中以人為貴故聖人養之以君成之以化¶
順四時之宜適隂陽之和隂陽閉隔則二氣否塞二氣¶
否塞則人物不昌風雨不時風雨不時則水旱成灾(後/漢)¶
天地之方一隂一陽天地之方乃文乃質王道之綱(賔/戲)¶
抱負萬物負隂而抱陽中氣以為和(老/子)¶
<pb:KR3k0049_WYG_006-74b>¶
動静知天樂者靜而與隂同徳動而與陽同波(莊天/道)¶
肅赫至隂肅肅至陽赫赫肅肅出乎天赫赫發乎地兩¶
者交通成和而物生焉(田子/方)¶
錯行隂陽錯行則天地大絯於是乎有雷有霆(莊外/物)¶
氣大天地者形之大者也隂陽者氣之大者也隂陽相¶
照相蓋相治(莊則/陽)¶
徳刑天道之常一隂一陽陽者天之徳也隂者天之刑¶
也天之道任陽不任隂王者之道任徳不任刑順天也¶
<pb:KR3k0049_WYG_006-75a>¶
(繁/露)陽行於順隂行於逆逆行而順順行而逆者隂也是¶
故天以隂為權以陽為經陽出而雨隂出而北經用於¶
盛權用於末以此見天之顯經隠權前徳而後刑也故¶
曰陽天之徳隂天之刑也陽氣煖而隂氣寒陽氣子而¶
隂氣奪陽氣仁而隂氣戾陽氣寛而隂氣急陽氣愛而¶
隂氣惡陽氣生而隂氣殺是故陽常居實位而行於盛¶
隂常居空虚而行於末天之好仁而近惡戾之變而逺¶
大徳而小刑之意也先經而後權貴陽而賤隂也(上/)¶
<pb:KR3k0049_WYG_006-75b>¶
據隂陽之行終各六月逺近同度而所在異處隂之行¶
春居東方秋居西方夏居空右冬居空左夏居空下冬¶
居空上此隂之常處也隂之行春居上冬居下此陽之¶
常處也隂終嵗四移而陽常居實非親陽而疎隂任徳¶
而逺刑與¶
位休陽氣始出東北而南行就其位也西轉而北入藏¶
其休也隂氣始東南北行亦就其位也西轉而南入屏¶
其服是故陽以南方為位以北方為休隂以北方為位¶
<pb:KR3k0049_WYG_006-76a>¶
以南方為休陽至其位而大暑熱隂至其位而大寒凍¶
陽至其休而入化於地隂至其伏而避徳於下是故夏¶
出長於上冬入化於下者陽也夏入守虚地於下冬出¶
守虚位於上者隂也陽出實入實隂出空入空天之任¶
陽不任隂好徳不好刑如是也故隂陽終嵗各一出(上/)¶
治隂陽武后詔問調元氣之道陳子昂對曰元氣天地¶
之始萬物之祖王政之大端也天地莫大於隂陽萬物¶
莫靈於人王政莫先於安人故人安則隂陽和隂陽和¶
<pb:KR3k0049_WYG_006-76b>¶
則天地平天地平則元氣正昔黄帝合宫有虞總期尭¶
衢室夏世室皆所以調元氣治隂陽也夏商之末桀紂¶
昏暴隂陽乖行天地震怒(唐/書)¶
瀆為災武后嘗以季秋出朝視事宰相以為祥杜景儉¶
曰洪範五行傳隂陽不相奪倫瀆之即為災春秋云冬¶
無純陽夏無伏隂春無凄風秋無苦雨今已秋矣草木¶
黄落而忽生此花瀆隂陽也(舊/唐)¶
愆候開元初張廷珪上疏頃隂陽愆候五穀失稔關輔¶
<pb:KR3k0049_WYG_006-77a>¶
尤劇(唐/書)¶
天地之道黄帝曰隂陽者天地之道也萬物之綱紀變¶
化之父母生殺之本始神明之府也故積陽為天積隂¶
為地隂靜陽躁陽生隂長陽殺隂藏陽化氣隂成形(素/問)¶
把握上古有真人者提挈天地把握隂陽中古有至人¶
者淳徳全道和於隂陽調於四時(上/)¶
天隂天陽隂中有隂陽中有陽平旦至日中天之陽陽¶
中之陽也日中至黄昏天之陽陽中之隂也合夜至鷄¶
<pb:KR3k0049_WYG_006-77b>¶
鳴天之隂隂中之隂也鷄鳴至平旦天之隂隂中之陽¶
也¶
彰兆天地之動靜神明為之紀隂陽之升降寒暑彰其¶
兆¶
阜生肅殺陽面阜生隂而肅殺天之能也陽而藝樹隂¶
而揫斂人之能也(劉禹錫/天論)¶
尊卑陽者隂之長也其在鳥則雄為陽雌為隂其在獸¶
則牡為陽而牝為隂其在民則夫為陽而婦為隂其在¶
<pb:KR3k0049_WYG_006-78a>¶
家則父為陽而子為隂其在國則君為陽而臣為隂故¶
陽貴而隂賤陽尊而隂卑天之道也(説/𫟍)¶
隂陽家隂陽之術大詳而衆忌諱使人拘而多畏夫隂¶
陽四時八位十一度二十四節各有教令曰順之者昌¶
逆之者亡未必然也故曰使人拘而多畏(司馬/遷傳)隂陽家¶
者流蓋出於羲和之官敬順昊天歴象日月星辰敬授¶
民時此其所長也及拘者為之則牽於禁忌泥於小數¶
舍人事而任鬼神(藝文/志)¶
<pb:KR3k0049_WYG_006-78b>¶
象法天失隂陽則亂其道地失隂陽則亂其財人失隂¶
陽則絶其後君臣失隂陽則其道不理五行四時失隂¶
陽則為灾今天垂象為人法故當承順之也(太平/經)¶
為御大丈夫以四時為馬隂陽為御(文/子)¶
　　五行¶
行首九疇天錫禹洪範九疇初一曰五行一曰水二曰¶
火三曰木四曰金五曰土水曰潤下火曰炎上木曰曲¶
直金曰從革土爰稼穡潤下作鹹炎上作苦曲直作酸¶
<pb:KR3k0049_WYG_006-79a>¶
從革作辛稼穡作甘(洪/範)¶
人用水火者百姓之求飲食也金木者百姓之所興作¶
也土者萬物之所資生也是為人用(書大/義)¶
五材天生五材民並用之廢一不可誰能去兵(襄左/傳)五¶
行即五材也言五者各有材幹也謂之行者若在天則¶
五氣流行在地世所行用也(書正/義)¶
五體微著萬物之本有生於無著生於微及其成形亦¶
以微著為漸五行先後亦以微著為次五行之體水最¶
<pb:KR3k0049_WYG_006-79b>¶
微為一火漸著為二木形實為三金體固為四土質大¶
為五(洪範/疏)¶
更王古之王者易代改號取法五行五行更王終始相¶
生亦蒙其宜是以太皥配木炎帝配火黄帝配土少皥¶
配金顓頊配水(家五/帝)¶
分時季康子問五帝之名不知其實孔子曰天有五行¶
木水金火土分時化育以成萬物其神謂之五帝(上/)¶
五正季康子曰勾芒為木正祝融為火正蓐收為金正¶
<pb:KR3k0049_WYG_006-80a>¶
亢宜為氷正后土為土正此五行之主而不亂稱曰帝¶
者何子曰五正者五行之官名五行佐成土帝故稱王¶
帝(上/)¶
五神木神則仁金神則義火神則禮水神則智土神則¶
信(中庸/鄭注)¶
五音協之五行則角為木商為金祉為火羽為水宫為¶
土(前律/歴志)¶
勝負夫火熱而水滅之金剛而火銷之木强而金伐之水¶
<pb:KR3k0049_WYG_006-80b>¶
流而土遏之惟造化者物莫能勝也(淮南/子)¶
五物萬物盈於天地之間而其為物最大且多者有五¶
曰水火木金土其用於人也非此五物不能以為生而¶
闕其一不可是以聖王重焉夫所謂五物者其見象於¶
天也為五星分位於地也為五方行於四時也為五徳¶
禀於人也為五常播於音律為五聲發於文章為五色¶
而總其精氣之用謂之五行(唐/志)¶
五官天地之氣合而為一分為隂陽判為四時列為五¶
<pb:KR3k0049_WYG_006-81a>¶
行行者行也其行不同故謂之五行五行者五官也比¶
相生而間相勝也(繁/睿)¶
天次天有五行木五行之始水五行之終土五行之中¶
也此其天次之序也木生火火生土土生金金生水水¶
生木此其父子也木居左金居右火居前水居後土居¶
中央此其父子之序相受而布是故木受水而火受木¶
土受火金受土水受金也諸授之者皆其父也受之者¶
皆其子也常因其父以使其子天之道也是故木已生¶
<pb:KR3k0049_WYG_006-81b>¶
而火養之金已死而木藏之火樂木而養以陽水克金¶
而喪以隂土之事天竭其忠故五行者乃孝子忠臣之¶
行也(上/)¶
母子相生水生木木生火火生土土生金金生水子生¶
母曰義母生子曰保子母相得曰專母勝子曰制子勝¶
母曰困(淮南/子)¶
三辰生狀木生於亥壯於卯死於未也三辰皆木也火¶
生於寅壯於午死於戌三辰皆火也土生於午壯於戌¶
<pb:KR3k0049_WYG_006-82a>¶
死於寅三辰皆土也金生於巳壯於酉死於丑三辰皆¶
金也水生於申壯於子死於辰三辰皆水也(上/)¶
五勝岐伯曰五勝更立木得金而伐火得水而滅土得¶
木而達金得火而鈌水得土而絶萬物盡然不可勝竭¶
(實命全/形論)勾如曰桓繆據五勝之便而列六國(呉越/春秋)¶
五運太虚廖廓肇基化元萬物資始五運終天(天元紀/大論)¶
五運相襲周而復始時立氣布如環無端(六節藏/象論)夫五¶
運之政猶權衡也高者抑之下者舉之化者應之變者¶
<pb:KR3k0049_WYG_006-82b>¶
復之此生長化成收藏之理氣之常也失常則天地四¶
塞矣(氣交變/大論)注五運謂五行之氣應天之運而王化者¶
也宋均保乾圖注曰五運五行用事之運¶
五化木曰敷和火曰升明土曰備化金曰審平水曰靜¶
順敷和之紀木徳周行陽舒隂布五化宣平升明之紀¶
正陽而治徳施周普五化均衡僃化之紀氣協天休徳¶
流四政五化齊脩審平之紀收而不争殺而不犯五化¶
宣明静順之紀藏而勿害治而善下五化咸整其不及¶
<pb:KR3k0049_WYG_006-83a>¶
木曰委和火曰伏明土曰卑監金曰從革水曰涸流其¶
太過木曰發生火曰赫曦土曰敦阜金曰堅成水曰流¶
衍(素/問)¶
更用易乾鑿度孔子曰立徳之數先立木金水火土徳¶
各三百四嵗五徳備凡千五百二十嵗太終復初故曰¶
五行更用(郎顗/傳注)¶
相本地秉隂竅於山川播五行於四時五行之動迭相¶
竭也五行四時十二月還相為本也(禮/運)¶
<pb:KR3k0049_WYG_006-83b>¶
更運應吉甫華林集詩五徳更運膺籙受符注七畧曰¶
鄒子有終始五徳言土徳不勝木徳繼之金徳次之火¶
徳次之水徳次之春秋命歴次曰五徳之運同徴合符¶
膺籙次相代¶
生殖展禽曰天之王辰民所以瞻仰也地之五行所以¶
生殖也(魯/語)¶
雜成岐伯曰先王以土與金木水火離以成百物(鄭/語)¶
萬物之本五行萬物之本天地百物莫不用之(洪範/疏)¶
<pb:KR3k0049_WYG_006-84a>¶
九穀之宗唐志五行者九穀之宗也人禀五行之全氣¶
以生故於物為最靈九疇五行之說前賢所以窮治亂¶
之變談天人之際(菁/華)¶
雨暘木為雨金為暘火為燠水為寒土為風(禮器/注)¶
協竒五常協之五行則角為木商為金徴為火羽為水¶
宫為土(前/志)¶
異位五行異位千變萬化繁育庶類(晉/志)¶
尊天五行者猶言為天行氣之義也地之承天猶婦之¶
<pb:KR3k0049_WYG_006-84b>¶
亊夫臣之事君也謂其位卑卑者事親故自周於一行¶
尊於天也水位在北方者隂氣在黄泉之下任養萬物¶
水之為言准也隂化沾濡水生木木在東方者陽氣始¶
動萬物始生木之為言觸也陽氣動躍火在南方者陽¶
在土萬物垂枝火之為言委隨萬物布施火之為言化¶
也陽氣用事萬物變化也金在西方者隂始起萬物禁¶
止金之為言禁也土在中央中央者主土含萬物土之¶
為言吐也(白虎/通)¶
<pb:KR3k0049_WYG_006-85a>¶
徳性清潔潤下水之用也炎上翕赩火之性也柔軟曲¶
直木之性也堅勁從革金之性也安靜稼穡土之徳也¶
(素問/注)¶
體用澄澈流衍水之體也漂蕩没溺水之用也光顯炳¶
明火之體也燔燎焦然火之用也長短曲直木之體也¶
幹舉機發水之用也從革堅剛金之體也鋒刃銛利金¶
之用也敦靜安鎮羣品以生土之體也含垢匿穢為變¶
化母土之徳也(上/)¶
<pb:KR3k0049_WYG_006-85b>¶
五行神遁甲開山圖云五龍見教天皇榮氏解云五龍爰¶
皇後君也兄弟四人皆人面龍身長曰角龍木仙也次¶
曰徴龍火仙也次曰商龍金仙也次曰羽龍水仙也父¶
曰宫龍土仙也父與諸子同得仙治在五方今五行之¶
神也¶
五常形氣五行者五常之形氣也書云初一曰五行次¶
二曰羞用五事言進用五事以順五行也貌言視聽思¶
心失而五行之序亂五星之變作皆出於律歴之數而¶
<pb:KR3k0049_WYG_006-86a>¶
分為一者也(漢藝/文志)¶
五性順逆田獵不宿飲食不享出入不節奪民農時及¶
有姦謀則木不曲直棄法律逐功臣殺太子以妾為妻¶
則火不炎上治宫室飾臺榭内淫亂犯親戚侮父兄則¶
稼穡不成好戰攻輕百姓飾城郭侵邉城則金不從革¶
簡宗廟不禱祠廢祭祀逆天時則水不潤下(洪範五/行傳)¶
洪範五行箕子為武王陳禹所有洪範之書條其事為¶
九類别其說為九章謂之九疇考其說初不相附屬而¶
<pb:KR3k0049_WYG_006-86b>¶
劉向為五行傳乃取其五亊皇極庶證附於五行以為¶
八事皆屬五行至於八政五紀三徳稽疑福極之類又¶
不能附至俾洪範之書失其倫理所謂旁引曲取而遷¶
就其說也然自漢以來未有非之者(唐/志)¶
先後大禹謨曰水火金木土穀惟修洪範曰水火金木¶
土月令曰春木夏火中央主秋金冬水其言先後不同¶
者大禹謨之所主者養民之政故以五行之相尅而言¶
之尅下為財故也洪範之所主者自然之數故以五行¶
<pb:KR3k0049_WYG_006-87a>¶
之生數言之舉生數則成數可知矣月令之所主者四¶
時之令故以五行相生之序言之(示兒/編)¶
厯數岑羲為敬暉等論武氏表帝王之厯數必應乎五¶
行水盛則火衰木衰則金盛天地之運也必合乎四時¶
春往則夏來暑退則寒集則知五行之數帝王不可違¶
違之則宗社不安生人不理四時之序天地不能變變¶
之則霜露不均水旱交錯(唐文/粹)¶
藴達水潜故藴為五精火飛故達為五臭木茂故華為¶
<pb:KR3k0049_WYG_006-87b>¶
五色金堅故實為五聲土和故滋為五味(關尹/子)¶
　¶
　¶
　¶
　¶
　¶
　¶
　天中記卷六¶
