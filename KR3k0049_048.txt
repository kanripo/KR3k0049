# -*- mode: mandoku-view; -*-
#+TITLE: 天中記
#+DATE: 2015-08-24 23:32:42.605119
#+PROPERTY: ID KR3k0049
#+PROPERTY: BASEEDITION WYG    
#+PROPERTY: JUAN 卷四十八
<pb:KR3k0049_WYG_048-1a>¶
欽定四庫全書¶
　天中記卷四十八¶
　　　　　　　　　　　　明　陳耀文　撰¶
　　衮¶
龍衣説文天子享先王袞龍繡於下裳幅一龍蟠上向¶
徐按周禮衮龍衣也衣五章裳四章凡九皆絺繡而畫¶
以爲衮阿曲也謂繡龍蟠屈也王之卿六命公自衮冕¶
而下如王之服侯伯自衮冕而下如公之服禮記三公¶
<pb:KR3k0049_WYG_048-1b>¶
一命卷天子卷冕亦作裷荀子天子袾裷衣冕¶
五采彰施帝曰予欲觀古人之象日月星辰山龍草蟲¶
作㑹宗彞藻火粉米黼黻絺繡以五采彰施于五色作¶
服汝明(尚書/益稷)¶
山龍五服山龍青華蟲黄作繢黒宗彞白藻火赤天子¶
五服(書大/傳)¶
五采爲服上古衣毛而冐皮後世聖人爲之以絲麻觀¶
翬翟之文榮華之色乃染帛以效之始作五采成以爲¶
<pb:KR3k0049_WYG_048-2a>¶
服皇帝堯舜禹衣裳葢取諸乾坤有文故上衣𤣥而下¶
裳黄秦繼戰國即天子位減去禮樂郊社之服皆以初¶
𤣥漢承掌故至顯示初服冕旒衣章以祀天地養三老¶
五更於三雍三公九卿郊祀天地明堂皆冠冕垂旒衣¶
裳𤣥上纁下乗輿備文日月星辰十二章三公諸侯用¶
山龍九章九卿已下用華蟲七章皆五采衣裳乗輿刺¶
史公侯九卿已下皆織成陳畱襄邑獻之(漢輿/服志)¶
章功光能聖人處天子位服日月昇龍所以服其徳章¶
<pb:KR3k0049_WYG_048-2b>¶
其功也賢人佐聖封國愛民黼黻文繡降龍所以顯其¶
仁光其能也(續漢輿/服志)¶
龍冕黼黻天子龍冕諸侯黼大夫黻白與黒謂之黼黒¶
與青謂之黻青與赤謂之文赤與白謂之章五色備謂¶
之繡諸侯去日月星辰山龍華蟲卿大夫去山龍華蟲¶
服藻火服粉米(環濟/要畧)¶
弊盡更爲昔堯帝王天下黼衣絓履不弊盡不更爲也¶
(六/韜)¶
<pb:KR3k0049_WYG_048-3a>¶
衮斂諸侯伐楚許穆公卒于師凡諸侯薨于朝㑹加一¶
等死王事加二等於是以衮斂(左僖/上)¶
按圖造衮秦除衮冕之制惟爲𤣥衣絳裳一具而已漢¶
興亦如之中興後明帝永平中使諸儒案古衣圖書始¶
復造衮冕之服至今用之(摰虞决/疑要注)¶
衮衣朱黻韋孟詩云肅肅我祖家自豕韋衮衣朱黻四¶
牡龍旂(漢/書)¶
夢著襄服姚襄夢弟萇上御座著衮服謂官屬曰此兒¶
<pb:KR3k0049_WYG_048-3b>¶
或能大起吾族(後秦/記)¶
九章陸澄兼左丞㤗始六年詔皇太子朝賀服衮冕九¶
章澄與議曹郎邱仲起議服冕以朝實者經文秦附六¶
冕漢明還備魏晉已來不欲令臣下服冕故位公者加¶
侍官今皇太子禮絶羣臣宜遵聖王盛典爲近代之榮¶
(齊/書)¶
盗衮龍服代宗時渤海質子盗衮龍服捕得之詞云慕¶
中國衣服上赦之(唐/書)¶
<pb:KR3k0049_WYG_048-4a>¶
衮冕衮冕衮卷也畫卷龍於衣也(釋/名)¶
褘衣王后之上服曰禕衣畫翬雉之文於衣也伊洛而¶
南雉青質五色備曰翬鷂翟畫鷂雉之衣於文也　内¶
司服掌王后之六服褘衣(天官下/内司服)¶
　　履¶
飾足釋名曰履禮也飾足所以爲禮亦曰屨屨拘也所¶
以拘足也複其下曰舄舄腊也行立久立地或泥濕故¶
複其末下使乾腊也不借言賤易有宜各自蓄之不假¶
<pb:KR3k0049_WYG_048-4b>¶
借人也齊人曰摶腊摶腊猶把鮓麄貌也荆州人曰麄¶
麻韋草皆同名也麄麄措也言所以安措足也¶
足依履足所依也靸小履也鞮革履也(説/文)¶
於則作世本曰於則作履屝¶
履遺不取禹之趨時冠桂而弗顧履遺而不取(淮南/子)¶
履新踐地崇侯虎曰今周伯昌懷仁而善謀冠雖弊禮¶
加於首履雖新法以踐地可及其未成而圖之(六/韜)¶
丹豹穆王起春霄之宮西王母乗翠鳳之輦而來前導¶
<pb:KR3k0049_WYG_048-5a>¶
以文虎文豹後列雕麟紫麏曵丹玉之履敷碧蒲之席¶
(拾遺/記)¶
俛自繋履晉文公與楚戰至黄鳳之陵履繋解因自結¶
之左右曰不可以使人乎公曰吾聞上君所與居皆其¶
所畏也中君之所與居皆其所愛也下君之所與居皆¶
其所侮也寡人雖不肖先君之人皆在是以難之也(韓/子)¶
文王伐崇至鳳黄虚韈繫解因自結太公望曰何謂也¶
王曰君與處皆其師中皆其友下盡其使也今皆先君¶
<pb:KR3k0049_WYG_048-5b>¶
之臣故無可使也¶
木履東方朔瑣語曰木履起于晉文公時介之推逃禄¶
自隠抱樹而死公撫木哀嘆遂以爲履每思從亡之功¶
輒俯視其履曰悲乎足下足下之稱亦自此始也(見南/方草)¶
(木/狀)¶
豹舄傳曰雨雪楚王皮冠豹皮為履¶
喪屨齊侯墜于車傷足喪屨反誅屨于徒人費不得鞭¶
之¶
<pb:KR3k0049_WYG_048-6a>¶
屝履鄭申侯見齊侯曰若師出於陳鄭之間供其資糧¶
屝屨其可也注云草履屝履也¶
踴貴履賤景公問曰子近市識貴賤乎時公繁刑晏子¶
曰踴貴履賤公愀然遂緩刑(晏/子)¶
爲履金綦景公爲履黄金之綦飾以銀連以珠良玉之¶
鈎其長尺¶
飾金聽朝景公爲履飾以金玉服以聽朝履重僕不能¶
舉之問曰天寒乎晏子曰古之制衣服冬輕而煖夏重¶
<pb:KR3k0049_WYG_048-6b>¶
而清金玉之履是重而寒也公入徹履¶
納履踵决曾子居衛捉襟而肘見納履而踵决(莊/子)¶
履失旋取昔楚昭王與呉戰楚軍敗昭王走而履决失¶
之行三十步復旋取左右問曰何惜此一踦履乎王曰¶
楚國雖貧豈愛一踦履哉惡與偕出弗與俱反也自是¶
之後楚國之俗無相棄者(賈誼/書)¶
忌履求楚昭王出奔而忘其履使人求之以百金曰吾¶
不忘其相從于患難之中也故論功而未及者皆無怨¶
<pb:KR3k0049_WYG_048-7a>¶
矣世宗詔趙修云楚履既墜江君徘徊鐘中一聲東向¶
改釁(魏/書)¶
徃市忘履鄭人有欲買履者先自度足而置其坐徃市¶
而忘操之見履乃曰吾忘持度及歸取之市罷不得履¶
人曰何不試以足曰寜信度無自信也¶
織履爲食陳仲字子終自齊適楚楚王欲以爲相其妻¶
曰子織履以爲食淡然而無爲樂在其中矣謝便不就¶
(皇甫謐/高士傳)¶
<pb:KR3k0049_WYG_048-7b>¶
織縞徙越魯人身善織履其妻善織縞而徙於越或謂¶
之曰子必窮履飾足也而越人跣縞爲冠者也而越人¶
披髪欲不窮可得乎(韓/子)¶
車席泰羙簡主謂左右車席㤗羙夫冠雖賤頭必戴之¶
屨雖貴足必履之今車席如此㤗羙吾將何屩以履之¶
夫羙下而耗上妨義之本也¶
珠履趙平原君使人於春申君欲誇楚爲瑇瑁簮刀劍¶
之室飾以珠玉春申君三千餘人其上客皆躡珠履趙¶
<pb:KR3k0049_WYG_048-8a>¶
使大慙(史/記)¶
墮履圯下張良嘗逰下邳圯上有一老父至良所墮其¶
履圯下顧謂良曰孺子下取之父曰履我良爲取履因¶
長跪進之(史/記)¶
履屨無下東郭先生待詔公車貧困饑寒衣弊不完行¶
雪中屨履有上無下足盡踐地道中人笑之¶
惰懶無履茨充字子何爲桂陽太守民惰懶多無履足¶
多剖裂茨教作履今江南知織履皆充之教(東觀/漢記)¶
<pb:KR3k0049_WYG_048-8b>¶
尚書履聲鄭崇哀帝擢爲尚書僕射數諫諍每見曵革¶
履上笑曰我識鄭尚書履聲(漢/書)¶
高冠厚履王莽好高冠厚履¶
不敢脱履曹公令曰議者以祠廟當解履吾受錫命帶¶
劔不解履上殿今有事于廟而解履是尊先公而替王¶
命敬父祖而簡君王也吾不敢脱履上殿(魏/志)¶
以履摶面劉琰妻胡入賀太后后特畱胡經月乃出胡¶
有美色琰疑其與後主有私呼卒五百撾胡以履摶面¶
<pb:KR3k0049_WYG_048-9a>¶
胡具以言告琰坐下獄有司議曰卒非撾妻之人面非受¶
杖之地琰竟棄市(蜀/志)¶
武庫寳焚夜武庫火累代之寳皆焚焉孔子履漢祖斬¶
蛇劍王莽頭(晉/書)¶
七尺三寸符犍時霖雨河水溢浦津監冦登得一履於¶
河長七尺三寸内指跡長一尺三寸¶
謁陵無履帝還洛陽至陵下謁無履取左右履著下拜¶
(晉惠帝/起居注)¶
<pb:KR3k0049_WYG_048-9b>¶
請履申脚江州刺史王𢎞造陶淵明無履𢎞從人脱履¶
以給之與左右爲彭澤作履左右請度度淵明於衆坐¶
申脚令度及履至著而不疑(續晉漢/陽春秋)¶
攜履西去佛圖澄足葬後郭門吏報石季龍云是師攜¶
一履西去季龍發其墓唯見一履與一石(趙/録)¶
化鵠得履昔有盧耽仕州為治中當元㑹至曉不及朝¶
化爲白鵠至閣前迴翔欲下威儀以帚擲之得一雙履¶
耽驚還就列内外左右莫不駭異時步隲爲廣州刺史¶
<pb:KR3k0049_WYG_048-10a>¶
意甚惡之便以狀聞遂至誅滅(李徳明/南京記)¶
嘗著穿履王遵業從容恬素若處丘園嘗著穿履好事¶
者多毀新履以學之(後魏/書)¶
終縳履行益州道士邵碩元徽二年忽告人云吾命終¶
困卧而死後人見碩在荆州上明以一隻故履縳左脚¶
而行甚疾遂不知所之(宋/書)¶
紫絲履高祖儉素宮人盡令著紫絲履(齊/書)¶
七寳履趙飛燕爲皇后其弟上遺同心七寳綦履(西京/雜記)¶
<pb:KR3k0049_WYG_048-10b>¶
青絲履慶安世年十五爲成帝侍郎嘗著青絲履¶
織履翟方進學於京師後母憐其幼隨之長安織履以給之(列仙/傳)¶
誤著不受阮長之字景茂爲中書郎直省夜徃鄰省誤¶
著屐出閣依事自列門下以暗夜人不知不受列長之¶
固遣送曰一生不侮暗室(南/史)¶
屐謎孫亷字思約便辟巧宦凡貴要每食亷必日進滋¶
㫖皆手自煎調不辭勤劇遂得爲列卿廣陵高爽有險¶
薄才客于亷亷委以文記爽嘗有求不遂乃爲屐謎以¶
<pb:KR3k0049_WYG_048-11a>¶
喻亷曰刺鼻不知啑蹋面不知瞶齧齒作步數持此得¶
勝人譏其不計恥辱以取此名位¶
居士屩朱桃椎嘗織十芒屩置道上見者曰居士屩也¶
爲鬻米茗易之置其處輒取去終不與人接其爲屩草¶
柔細環結促密人爭躡之¶
抱持取靴崔戎出爲華州刺史徙兖海沂密觀察使民¶
擁畱于道不得行乃休傳舍民至抱持取其靴¶
製履崔彦昭與王凝外昆弟也凝大中初先顯而彦昭¶
<pb:KR3k0049_WYG_048-11b>¶
未仕嘗見凝凝倨不冠帶嫚言曰不若從明經舉彦昭¶
為憾至是凝為兵部侍郎母聞彦昭相敇婢多製履襪¶
曰王氏妹必與子皆逐吾將共行彦昭聞之泣且拜不¶
敢為怨¶
高頭草履文宗時呉越間織高頭草履如綾縠前代所¶
無履下物也織草為之又非正服而被以文飾葢陰斜¶
闒茸泰侈之象(五行/志)¶
墮舄𤣥宗貴妃楊氏每十月帝幸華清宮五宅車騎皆¶
<pb:KR3k0049_WYG_048-12a>¶
從國忠導以劍南旗節遺鈿墮舄狼藉于道¶
令奴著鞋鄭仁凱爲密州刺史有小奴告以履穿凱曰¶
阿翁爲汝經營鞋有頃門夫著新鞋者至凱㕔前樹上¶
有鴷巢遣門夫上樹取其子夫脱鞋而縁之凱令奴著¶
鞋而去門夫竟至徒跣凱有徳色(僉/載)吏訴之仁凱曰刺¶
史不是守鞋人¶
脱履北齊沈麟士性寛恕一日鄰人認其所著履麟士¶
曰是卿履耶即脱與跣而歸後鄰人得履送還前日履¶
<pb:KR3k0049_WYG_048-12b>¶
曰非卿履耶笑而受之(史/記)¶
餉履齊始安王遥光生而躄疾多忌人有餉履者以爲¶
戲已大被嫌責劉繪嘗爲牋云智不及葵亦以忤㫖(南/史)¶
雙燕惠州冲虚觀有遺履軒相傳南海太守鮑靚嘗夜¶
訪葛洪與語達旦乃去人訝其徃來之頻而不見車使¶
人徃密伺之但見雙燕飛至網之得雙履(一統/志)¶
抱香履抱木生於水松之傍若寄生然極柔弱不勝刀¶
鋸乗温時刳而爲履易于削𤓰乾則韌不可理也履雖¶
<pb:KR3k0049_WYG_048-13a>¶
猥大而輕若通腕木風至則隨飄而動夏月納之可禦¶
蒸濕之氣太康六年扶南貢百雙帝深嘆異然哂其製¶
作之陋但置諸外府以備方物而已(南方草/木狀)¶
躡屐不改高宗爲録尚書輔政百僚屣履到席約躡屐¶
不改帝謂江祐曰蔡氏故是禮度之門故自可悦祐曰¶
大將軍有揖客復見於今(南/齊)¶
蒲靸江南李昇常履蒲靸(九國/志)¶
夢履履韈爲子屬體末也若夢得履韈者必有子息也¶
<pb:KR3k0049_WYG_048-13b>¶
履者為男子韈者為女也(夢/書)¶
　　韈¶
足衣韈足衣也(説/文)韈末也在脚末也(釋/名)¶
韈解自結文王伐崇至鳳凰之墟而韈繋解文王自結¶
之太公問焉文王曰吾聞亡君所與處盡其後寡人雖¶
不肖所與處皆先君之人也以無令結之(文/子)¶
莫肯繫韈武王伐紂行至商山韈繫解五人在前莫肯¶
繫皆曰臣所以事君非爲繫韈(帝王/世紀)¶
<pb:KR3k0049_WYG_048-14a>¶
韈而登席衛侯與諸大夫飲酒褚師聲子韈而登席公¶
怒辭曰臣有疾異於人若見之君將惡之是以不敢(哀/下)¶
跪結韈景帝時王生者善爲黄老言嘗召居廷中公卿¶
盡㑹張釋之爲廷尉王生顧曰吾韈解爲我結韈釋之¶
跪而結之人或讓王生獨奈何辱張廷尉如此王生曰¶
吾老且賤自度終無益於張廷尉廷尉方今天下名臣¶
故吾聊使廷跪結韈欲以重之諸公聞之賢王生而重¶
釋之(漢/書)¶
<pb:KR3k0049_WYG_048-14b>¶
食後繫解中山王來朝成帝賜食後飽起下韈繫解成¶
帝以爲不能而賢定陶王¶
賜履韈和帝召諸儒侍中賈逵黄香相難罷朝特頒賜¶
履韈(東漢/記)¶
綾羅韈魏文帝呉妃乃裁縫綾羅紬絹爲韈(炙轂/子)凌波¶
徴步羅韈生塵¶
常著韈賀劭爲人美容止與人交久益敬之在官府常¶
著韈希見其足(㑹稽/典録)¶
<pb:KR3k0049_WYG_048-15a>¶
龍縞韈巴卭人家橘園有兩大橘如三斗盎剖開每橘¶
有二老叟皆相對象戲一叟曰我輸阿母女態盈孃子¶
躋虚龍縞韈八緉(幽怪/録)¶
錦袎韈妃子死之日馬嵬媪得錦袎韈一隻相遇過客¶
一翫百錢前後獲錢無數(太真/外傳)¶
或韈而騎李石中人自邉還走馬入金光門道路妄言¶
兵至百官或韈而騎¶
穢韈元載於萬年縣佛堂子中謁主官乞一快死也主¶
<pb:KR3k0049_WYG_048-15b>¶
者曰相公今日受些子汚泥不怪也乃脱穢韈塞其口¶
而終(劉賔客/嘉話)¶
不韈而鞋唐臣李仁矩董璋置酒召仁矩仁矩辭醉不¶
徃於𫝊舍與倡妓飲璋怒率衙兵露刄之傳舍仁矩惶¶
恐不韈而鞋走廷中璋責之(五代/史)¶
拆韈線僞蜀吏部尚書韓昭多能而皆不精朝士李白¶
云韓八座事業如拆韈線無一條長(北夢/𤨏言)凡事如僧削¶
髪無有寸長(外史/檮机)¶
<pb:KR3k0049_WYG_048-16a>¶
　　屐¶
踐泥屐榰也爲兩足榰以踐泥也帛屐以帛作屐如屩¶
者也不與帛屩而曰帛屐者屩不可以踐泥屐可以踐¶
泥也故謂之屐(釋/名)¶
拊木製屐介子推逃禄隠跡抱樹燒死文公拊木哀嗟¶
伐而製屐每懷割股之功俯視其屐曰悲乎足下足下¶
之稱遂起於此(異/苑)¶
孔子屐孔子至蔡解於客舍人夜有取孔子一隻屐去¶
<pb:KR3k0049_WYG_048-16b>¶
盗者置屐于受盗家孔子屐長一尺四寸與凡人屐異¶
(論語隠/義注)¶
振方屐孔穿振方屐見平原君(孔叢/子)¶
直出屐行袁盎使呉呉王使圍守之乃力决帳直出屐¶
行七十里(漢/書)¶
解屐升轂范升奏云伏見太原周黨東海王良山陽王¶
戎使者三到乃肯就車脱衣解屐升於華轂(東觀/漢記)¶
橋下據屐鄭𤣥在馬融門下業成辭歸融心忌之鄭𤣥¶
<pb:KR3k0049_WYG_048-17a>¶
亦疑有追乃坐橋下據屐融果轉式逐之告左右曰𤣥¶
橋下水上而據木此必死矣遂罷追後竟以免(語/林)¶
軟林平底宣王初欲追諸葛亮于關中亮多置蒺藜帝¶
使軍士三千人著軟林平底木屐前行蒺藜悉著屐然¶
後馬步俱進追至赤岸始知亮死(晉/書)¶
屐折齒謝安遣弟石及從子𤣥征符堅所在充安方對¶
客圍碁有驛書到碁畢還内過户限心喜不覺折屐齒¶
踏雞子王述性急當食雞子以著刺之不得便怒擲于¶
<pb:KR3k0049_WYG_048-17b>¶
地雞子圓轉不止便下以屐齒踏之不得嗔甚撥口中¶
嚼而吐之¶
著蠟屐祖約好財阮孚好著蠟屐同是累而未判其得¶
失有詣約見正料物財客至屏當不盡餘兩小簏著背¶
後傾身障之意未能平或有詣阮正見蠟屐因嘆曰未¶
知一生當著幾兩屐神色閒暢於是勝負始分¶
鐵屐石勒擊劉曜使人著鐵屐施釘登城¶
陰卯舊爲屐者齒皆達名曰露卯㤗元中忽不復改名¶
<pb:KR3k0049_WYG_048-18a>¶
陰卯亦復妖也識者以爲卯謀也必有陰謀烈宗末驃¶
騎參軍袁悦之始有陰謀之事及隆安初遂至大亂(晉/中)¶
(興徴/神説)¶
木屐去齒謝靈運好山水尋山陟嶺必造幽峻巖障數¶
十里莫不備盡登躡常著木屐上山則去其前齒下則¶
去其後齒¶
新屐不受虞玩之高帝鎮東府朝廷致敬玩之爲少府¶
猶躡屐造席高帝取屐視之訛黒釘脱蒵斷以芒接之¶
<pb:KR3k0049_WYG_048-18b>¶
問曰卿此屐已幾載玩之曰初釋褐拜征北行佐買之¶
著已三十年貧士竟不辦易高帝咨嗟因賜以新履玩¶
之不受問其故答曰公之賜㤙華俱重但舊簮弊席復¶
不可遺所不敢當帝善之¶
認屐不取劉凝之有嘗認其著屐笑曰僕已敗令家中¶
不覔新者還君此人後田中得所失屐送還不肯復取¶
玉屐襄陽有盗發古冡傳云是楚王冡獲玉屐金屏風¶
(蕭子顯/齊書)¶
<pb:KR3k0049_WYG_048-19a>¶
木履畫屐延嘉中京師長皆著木屐婦女始嫁作漆畫¶
屐五色采爲系後黨事起九族俱繫婦人桎葢木屐之¶
像也(風俗/通)¶
足著木屐袁閎字夏甫汝南人也築室于庭首不著布¶
身無單衣足著木屐(黄甫謐/高士傳)¶
杖荷屐劉盛公枝江人桓司空臨州與上佐逰于靈溪¶
盛公詣市還著皁葢布裙以杖荷屐詣桓司空(庾仲雍/荆州記)¶
金踶屐趙嫗者九真軍安縣女子乳長數天不家入山¶
<pb:KR3k0049_WYG_048-19b>¶
聚羣盗常著金擒踶屐(劉欣則/)¶
躡屐高屐王子敬兄弟見㕁公躡屐問訊甚修外生禮¶
及嘉賔死著高屐儀容輕慢每命坐皆云有事不暇坐¶
㕁公慨然曰若使嘉賓不死鼠輩敢爾(世/説)¶
變屐廣平逰方先期望見一人著赤袴褶知是鬼魅乃¶
以刀砍之乃死良久方變是所常著屐(集異/記)¶
屐行水上丹陽縣有梅姑廟始生時有道術能著屐行¶
水上後負道法壻怒殺之投其屍于水上乃隨波流漂¶
<pb:KR3k0049_WYG_048-20a>¶
至今廟處晦望之日時見水霧中曖然屐(異/苑)¶
白荆屐劉禎彈廣州刺史韋朗昭有白荆屐六七十里¶
(宋元嘉/和記)¶
著屐杖策左慈見孫討逆著鞭驅馬慈著木屐杖策徐¶
步然終不能及乃止(神仙/傳)¶
餘材作屐王褒僮約曰持斧入山斷輮裁轅若得餘材¶
當作俎几木屐¶
挈屐而歸何隨家養竹人盗其筍隨行見恐盗者覺挈¶
<pb:KR3k0049_WYG_048-20b>¶
屐而歸(華陽/國志)¶
方頭屐昔作屐婦人圓頭男子方頭葢作故意欲别男¶
女也太康婦人皆方頭屐與男無異(搜神/記)¶
布裳木屐戴良嫁女布裳木屐(汝南先/賢傳)¶
麄屐爲使麄屐為使令卑賤類也夢得麄屐得僮使也¶
(夢/書)¶
　　鞾¶
武靈服鞾木胡也趙武靈王服之(釋/名)¶
<pb:KR3k0049_WYG_048-21a>¶
繡鞾慕容晃與顧和書曰今致繡鞾一量¶
織成魏武與楊彪書曰奉足下織成鞾一量¶
五彩織成石虎皇后出女騎千人皆著五彩織成鞾(鄴中/記)¶
遺鞾有人遺趙柔鞾數百枝柔與子善明鬻之於市有¶
人從柔買柔索絹三十疋有商人知其賤與柔三千疋¶
善明欲取之柔曰與人交易一言便定豈可以摇動心¶
也遂與之(後魏/書)¶
換鞾任城王湝爲幷州刺史有婦人臨汾水浣衣有乗¶
<pb:KR3k0049_WYG_048-21b>¶
馬又換其新鞾而去婦人持故鞾詣州言之湝召城外¶
諸嫗以鞾示之紿曰有乗馬人于路被賊刼害遺此靴¶
焉得無親屬乎一嫗撫膺哭曰兒昨著此鞾向妻家如¶
其語捕獲一時稱明察(北齊/書)¶
自作鄭太妃初與神武避葛榮同走幷州貧困燃馬屎¶
自作鞾¶
方屣而鞾建中初贈司徒沈易良之妻崔氏即太后之¶
季父母也上見之方屣而鞾(唐/書)¶
<pb:KR3k0049_WYG_048-22a>¶
皁鞾隋煬帝數出幸因令百官以戎服從一品紫次朱¶
次青皂鞾乃馬鞋也後世循襲遂為朝服(朱語/録)¶
氊鞾唐馬周以麻爲鞾殺其靿加以之氊鞾(紀/原)¶
羊鞾開元中裴叔通以羊爲鞾隠麖加以帶子裝束¶
麂鞾朱桃椎益州成都人長史竇軌遺以衣服麂幘麂¶
鞾之地不肯服(本/傳)¶
長靿北齊全用故服長靿鞾(筆/談)¶
賣鞾爲業仙人文賔大邱人也賣鞾爲業(列仙/傳)¶
<pb:KR3k0049_WYG_048-22b>¶
醉使脱鞾李白供奉翰林當侍𤣥宗醉使高力士脱鞾¶
力士恥之摘其詩激楊貴妃帝欲擢白爲妃沮止(唐/書)¶
先辨鞾凉州民先辨鞾從軍之物然後作衣(傅咸/衮)¶
　　屩¶
躡屩擔簦虞卿者游説之士也躡屩擔簦説趙孝成王¶
一見賜黄金百鎰白璧一雙再見爲趙上卿故號爲虞¶
卿(史/記)¶
作屩供食江夏劉勤字伯家貧作屩供食常作一量屨¶
<pb:KR3k0049_WYG_048-23a>¶
斷勤置不賣出行妻賣以糴米勤歸炊熟怪問何所得¶
米妻以實告勤責妻曰賣毀物欺取其直也因棄不食¶
仕至司徒(謝承後/漢書)¶
敗屩聚道元康之末至太安之間江浦之城有敗屩自¶
聚於道多或至四五十兩人散去之投林草中明日視¶
之悉復矣民或云見狸銜而聚之世之所説屩者人之¶
賤服而當勞辱下民之象也敗者疲弊之象也道者地¶
理四方所以交通王命所由徃來也今敗屩聚於道者¶
<pb:KR3k0049_WYG_048-23b>¶
象下民疲疾將衆聚爲亂絶四方而壅王命(搜神/記)¶
空中投屩劉敬宣嘗夜與僚佐晏空中有投一隻芒屩¶
於坐墜敬宣食盤上長三尺一寸已經人著耳鼻間幷¶
欲壞頃之敬宣參軍司馬道賜反敬宣爲其所害(宋/書)¶
膏梁著屩張暢在彭城爲魏太武所圍太武遣李伯至¶
城欲與暢語李伯曰君南上膏梁何爲著屩君而著此¶
使將士云何暢曰膏梁之言武誠為愧但以不武受命¶
統軍戎陣之間不容緩服¶
<pb:KR3k0049_WYG_048-24a>¶
悉使芒屩沈瑀爲餘姚令瑀初至冨吏皆鮮衣美服自¶
彰别瑀怒曰汝等下縣吏何得自擬貴人悉使易芒屩¶
粗布侍立終日足有蹉跌輒加榜捶(齊/書)¶
芒屩習行楮彦囘幼有清譽宋元嘉末魏軍逼𤓰步百¶
姓咸負擔而行時父湛之爲丹陽尹使其子弟并著芒¶
屩於齊前習行或譏之湛之曰安不忘危彦回時年十¶
餘嵗甚有慙色¶
青袍芒屩侯景即位童謡曰脱青袍著芒屩荆州天子¶
<pb:KR3k0049_WYG_048-24b>¶
挺應著(梁/書)¶
柴車草屩何㸃爲尚書乗柴車躡草屩恣心所適致醉¶
而歸¶
布袍芒屩沈衆武帝時兼起部尚書監起太極殿恒服¶
布袍芒屩以蔴繩爲帶朝士共誚其所爲(陳/書)¶
芒屩稻中孟元陽起於陳許軍中理戎整肅曲環主屯¶
作西華陽芒屩立稻中須役者退而去(唐/書)¶
至市貨屩劉禎長少時居丹徒家至貧劇方回數出南¶
<pb:KR3k0049_WYG_048-25a>¶
射堂射劉徃市賣屩路經射堂邉過人無不看射堂劉¶
過初不迴顧方回異之遣問信答老母朝來未得食至¶
市貨屩不得展詣後過劇之呼使來與共語覺其佳(俗/記)¶
嚼屩南方人至京師者人戒之曰汝得物唯食慎勿問¶
其名也後詣主人入門内見馬矢便食惡臭乃步進見¶
敗屩棄於路因復嚼殊不可咽顧伴曰且止人言不可皆¶
信後詣貴官爲設饌因相視曰故是首物且當勿食(笑/林)¶
著屩牧羊漢卜式爲郎在上林中布衣而牧羊注屩草¶
<pb:KR3k0049_WYG_048-25b>¶
屨也南方謂之蹻(本/傳)¶
㯶屩垂釣張志和築室越州東郭茨以生草椽棟不施¶
斤斧豹𢃄㯶屩每垂釣不設餌志不在魚也(本/傳)¶
　　屧¶
步屧白楊袁粲爲丹陽尹步屧白楊郊野間道遇一士¶
大夫便呼與酣飲明日此人謂被知顧到門求進粲曰¶
昨飲酒無偶聊相要耳竟不與相見(南/史)¶
斫屧爲業江泌字士倩濟陽人也少貧好學畫則斫屧¶
<pb:KR3k0049_WYG_048-26a>¶
爲業夜則讀書隨月光光斜則掩卷升室(齊/書)¶
寳屧臨川王宏奢侈過度後庭數千人皆極天下之選¶
所幸江無畏服玩侔於齊東昏潘妃寳屧直千萬(梁/書)¶
　　笏¶
備忽忘釋名曰笏忽也君有教命及所啟白則書其上¶
備忽忘也或曰笏可以簿一物¶
球玉魚須笏天子以球玉爲之挺然而方其首示無所¶
屈於天下諸侯以象前詘後直圓其首屈於天子也大¶
<pb:KR3k0049_WYG_048-26b>¶
夫以魚班飾竹士竹本前詘後詘又示無所不屈焉(禮/記)¶
天子御珽諸侯御茶大夫服笏(大戴/禮)天子之笏謂之珽¶
挺然無所屈也(五經/要義)士竹笏飾以象骨大夫飾以魚須¶
(三禮/圖)¶
書君教令笏以書君教令記善刺過今之手板以象牙¶
(仲長/子)¶
白筆紫囊古者貴賤皆執笏主書君上之政令有事則¶
搢之于腰帶中近代以來唯八座尚書執笏者白筆綴¶
<pb:KR3k0049_WYG_048-27a>¶
手板頭以紫囊裹之其餘王公卿士但執手板板主于¶
敬不執笏亦非記事官也(興服/雜事)¶
示無讎武王不閉外門以示無懼去劔搢笏以示無讎(周/書)¶
代以手板應仲逺云昔荆軻逐秦王其後謁者持匕首¶
以備不虞從此侍官執刀劍漢高祖偃武修文始制以¶
手板代焉(周遷車/服雜事)¶
玉笏孟岐清河之逸人也年可七百嵗語及周初時事¶
如目前岐時侍周公升壇上岐以手摩成王之足周公¶
<pb:KR3k0049_WYG_048-27b>¶
以玉笏與之(郭子横/洞冥記)¶
執板入閣陳蕃爲光祿勲范滂爲主事以公儀詣蕃執¶
板入閣至坐不奪滂投板振衣而去郭㤗責蕃曰以堦¶
級言滂宜有敬以類數推之至閣宜省(後漢/書)¶
舉笏相短獻帝嘗見㕁慮及少府孔融問融曰鴻豫何¶
所優長融曰可與適道未可與權慮舉笏曰融昔宰北¶
海政散民流其權安在遂與融互相長短(江表/傳)¶
執板交拜朱治領呉郡舉孫權爲孝㢘後權爲呉王治¶
<pb:KR3k0049_WYG_048-28a>¶
每見權常執板交拜(呉/志)¶
手板擊幘王敦表温嶠爲丹陽尹因餞㑹錢鳳自起行¶
酒至鳳未飲嶠僞醉以手板擊鳳幘墜作色曰錢鳳何¶
人温太真行酒敦不説兩釋之(晉/書)¶
倒持桓温秉政謝安王坦之徃候之坦之倒持手板¶
使人多忤庾道愍尤精相板宋明帝時山陽王休祜屢¶
以言語忤顔見道愍託以已板爲他物令道愍占之道¶
愍曰以乃甚貴然使人多僣忤祜以褚彦同詳密求換¶
<pb:KR3k0049_WYG_048-28b>¶
其板他日彦因侍明帝自稱下官帝多忌其不説休祜¶
具以狀言帝乃意解(宋/書)¶
手板冨貴綦母珍之在西州時有一手板相者云當貴¶
每以此言勲帝又圖皇門郎帝嘗問之曰西州時手板¶
何在珍之曰此是黄門手板官何須帝大笑¶
玉手板豫章王嶷薨見形於第後園乗腰與指麾處分¶
呼直兵直兵無手板左右授一玉手板與之謂曰橘樹¶
一株死可覔補之因出後園閣直兵倒地仍失手板(齊/書)¶
<pb:KR3k0049_WYG_048-29a>¶
手板牒啟爾朱榮既誅得其手板上有數牒啟皆左右¶
去畱人名非其腹心在出限帝曰竪子若過今日便不¶
可制矣(北齊/書)¶
拍背不瞋文襄疑文宣佯愚慮其有後變將陰圖之以¶
問崔暹暹曰嘗與二郎俱在行位試以手板拍其背而¶
不瞋乃將犀手板換暹竹者自指拭下翫視之以是知¶
其實癡不是慮也帝既鏁暹責其徃若打背暹自陳所¶
對文襄之言以功求贖死帝悟曰我免禍乃暹之力釋¶
<pb:KR3k0049_WYG_048-29b>¶
而勞之¶
書笏魏徴薨帝後臨朝嘆曰朕比使人至家得書一紙¶
始半稾其可識者曰天下之事有善有惡任善人則國¶
安任惡人則國弊公卿之内情有愛憎憎者惟見其惡¶
愛者止見其善愛憎之間所宜詳謹若愛而知其惡憎¶
而知其善去邪勿疑任賢勿猜可以興矣其大概如此¶
朕顧思之恐不免斯過公卿侍臣書之於笏知而必諫也¶
故笏魏徴五世孫謩帝問家書詔頗有存者乎謩對惟¶
<pb:KR3k0049_WYG_048-30a>¶
故笏在詔令上送鄭覃曰在人不在笏帝曰覃不識朕¶
意此笏乃今之甘棠¶
衛公故物韋端符衛公故物記三年冬端符於三原令¶
座中揖其羣官有客曰某丞李謂端符曰是衛公之胄¶
也其家傳賜書與他物服器十餘物訖讌端符即丞居¶
爲客謁丞延入就次因請以觀丞慘然曰諾即奉賜書¶
一凾它物一器出發眎有玉𢃄一公擒蕭銑時所賜于¶
闐所獻素錦袍靴袴皆非華人所爲象笏不類今笏火¶
<pb:KR3k0049_WYG_048-30b>¶
鏡椰杯凡十三物文王賜書二十通多言征討事丞因¶
請韋作衛公故物記(文/粹)¶
還笏禇遂良帝將立昭儀遂良翌日復言對曰陛下必¶
欲改立后者請更擇貴姓昭儀昔事先帝身接帷第今¶
立之奈天下耳目何帝差黙遂良因致笏殿階叩頭流¶
血曰還陛下此笏丐歸田里¶
書字以誡崔滌𤣥宗時嘗朝夕宮掖出入無間慮有所¶
漏洩乃於滌笏上親書慎宻二字以誡之(唐/書)¶
<pb:KR3k0049_WYG_048-31a>¶
笏囊張九齡體弱有藴藉故事公卿皆搢笏於帶而後¶
乗馬九齡獨常使人持之因設爲笏囊自九齡始¶
舉笏却揖宋璟告滿入朝公卿以次謁易之等後至促¶
步而附璟舉笏却揖唯唯¶
擊姦臣顧少連裴延齡方横無敢忤者嘗與少連㑹田¶
鎬第酒酣少連捉笏曰叚秀實笏擊賊臣今吾笏將擊¶
姦臣奮且前元友直在坐勸解之¶
奪笏擊泚叚秀實朱泚召秀實計事源休姚令言李忠¶
<pb:KR3k0049_WYG_048-31b>¶
臣李子平皆在坐秀實戎服與休幷語至僣位勃然起¶
執休腕奪其象笏奮而前唾泚面大罵曰狂賊可磔萬¶
段吾豈從汝反耶遂擊之泚舉臂捍笏中顙流血衊面¶
榻笏重積崔琳每嵗時宴于家以一榻置笏重積其上¶
以笏叩頭宋申錫豆盧署誣告與漳王謀反時二月晦¶
羣司皆休中人馳召宰相至中書舍人唱曰所召無宋¶
申錫申錫始知得罪望延英門以笏叩頭還第¶
置笏在陛崔元亮改諫議大夫鄭注誣宋申錫捕逮倉¶
<pb:KR3k0049_WYG_048-32a>¶
卒内外震駭元亮率諫官叩延英苦諫反復數百言文¶
宗未諭元亮置笏在陛¶
執笏簾外宋遜爲連州參軍刺史聞其善歌使教婢日¶
執笏簾外唱吟自如¶
擇笏以賜李絳面諭吐突承瓘用兵無功合從顯責又¶
論承瓘於軍中立聖政碑事不可舉上初怒色變絳語¶
不已詞㫖懇切因泣下上察其意乃大開悟拜絳爲中¶
書舍人即命曵去所立碑曰微絳語吾不知爲損又面¶
<pb:KR3k0049_WYG_048-32b>¶
賜絳紫親爲絳擇笏以賜之因謂之曰爾他時勿易此¶
心(唐/書)¶
舉笏示所記韋貫之或薦之京兆尹李實實舉笏示所¶
記曰此其姓名也¶
舉笏擊面常達歸賊薛舉奴張貴曰識我否達瞑目曰¶
若乃奴耳貴忿舉笏擊其面達不爲懾¶
畫地陳守賈隠林徳宗見隠林偉其貌問家世答曰故¶
范陽節度副使循臣從父也帝異之引至卧内以手板¶
<pb:KR3k0049_WYG_048-33a>¶
畫地陳攻守計¶
衣紫擁笏賈直言始劉悟子從諫貴甚見直言輒衣紫¶
擁笏以兵自衛直言諫悟曰郎少年毋使襲山東態朝¶
服可擅著耶¶
陽墮司空圖㑹遷洛陽栁璨希賊臣意誅天下才望𦔳¶
喪王室詔圖入朝圖陽墮笏趣意野耄璨知無意於世¶
乃聽還¶
青石手版高騈呂用之憚其術窮且見詰乃刻青石手版¶
<pb:KR3k0049_WYG_048-33b>¶
爲龍蛇隠起文曰帝賜騈使人潜植几上騈得之大喜¶
居安思危元稹閣下以文皇勅起居郎書居安思危四¶
字於笏上爲至戒矣(上裴/相書)¶
合以憤烈孫樵文貞公笏銘靈豸鹿角比于獻骨合以¶
憤烈在公爲笏(文/粹)¶
三世一笏韓臯家自黄門以來三世傳執一笏經祖父¶
所執未嘗輕授於僕人之手歸則别致在臥内一榻以¶
示敬謹(唐語/林)¶
<pb:KR3k0049_WYG_048-34a>¶
笏架㑹昌以來宰相朝則有笏架入禁中逐門傳送至¶
殿前朝罷則置于架上百僚則各有笏囊吏持之(常朝/録)¶
帛裹陳希烈不便執笏騎馬以帛裹令左右執之李右¶
座見云便爲將來故事¶
休咎必驗李參軍善相笏知休咎必驗呼爲李相笏又¶
龍復本者無目凡有象簡竹笏以手捻之必知官禄年¶
壽(南部/新書)¶
以象笏賜唐明宗天成元年八月丁酉以象笏三十二¶
<pb:KR3k0049_WYG_048-34b>¶
賜百官之無笏者(五/代)¶
叩顙何澤邪侫嘗班退獨畱以笏叩顙北望而呼曰明¶
主明主¶
以笏畫地陳勝負王彦章至京師入見以笏畫地陳勝¶
負趙巖等劾不恭勒還第¶
㺯手玉板晉明爲太子時嘗戲殿前以玉手板㺯銅幡¶
螭口手傾澑入螭服中不能出入後見一白䑕出入螭¶
口(郡國/志)¶
<pb:KR3k0049_WYG_048-35a>¶
手版拄頰王徽之爲桓冲參軍冲謂徽之曰卿在府日¶
久比當相料理徽之初不酧答直高視以手版拄頰云¶
西山朝來致有爽氣耳(本/傳)¶
未嘗書笏王播善占奏雖數十事未嘗書于笏¶
書事于笏余靖奉使入辭書所奏事于笏各用一字為¶
目上顧見之問其所書者何靖以實對上指其字一一¶
問之盡而後已¶
笏擊僕死晏殊坐以笏擊死僕𨽻出守南京(詩/話)¶
<pb:KR3k0049_WYG_048-35b>¶
三笏異用邱巒爲兩浙進表開寳末年廣州牙網到吏¶
私藏一牙巒易得之命工解笏得五面其中三面甚大¶
上曰此笏紅文光瑩頗殊等有一聶長史者年過八十¶
獨善相笏召使相之既至命水洗手取其大者向日視¶
之曰此王侯笏也然生人不當秉又舉次者曰宰相笏¶
也又取第三者熟視之曰卿監笏也亦可爲節度使而¶
非真其後不數日忠懿王急須一大笏巒乃以第一面¶
附歸葢欲致之於武肅王祠中備供養耳又月餘沈相¶
<pb:KR3k0049_WYG_048-36a>¶
公遣堂吏欲致新笏遂以次者進于相第執之十餘年¶
餘第三面巒以奉錢昭宴昭宴後太平興國二年除衛¶
尉卿知滑州皆如聶之言嗟乎三笏同出異用物固不¶
逃于數矣是何聶老之術其妙如此耶(見錢希/白小説)¶
借緋笏沈良除大理寺丞通判吉州借緋遂至鋪家買¶
一笏次有一道士行乞至舖見沈持笏乃曰貧道善相¶
笏見沈笏曰此只是借緋笏耳官人爭得似賜緋賜紫¶
笏遂自出一面授沈曰此笏借緋兼是吉州通判執得¶
<pb:KR3k0049_WYG_048-36b>¶
沈大驚延於靜室祈以向去之事道士笑曰但且赴任¶
如獲罷後貧道方爲官人别選一面朝官笏曰何時曰¶
明年六月乃去不見明年六月良果卒於吉州章服品¶
第只此可以知其前定矣¶
相手板經相手板法出蕭何或曰四皓初出殆不行世¶
東方朔見而善之曰此非庸人所至魏司空陳長史見¶
此書歎伏以示許士宗韋仲將管輅而推歎郭景純以¶
夜兼畫方得其妙理(初學/記)¶
<pb:KR3k0049_WYG_048-37a>¶
齎手板異建平王宏文帝子也元凶劭弑立孝武入討¶
劭録宏殿内自㧞莫由孝武先嘗以一手板與宏宏遣¶
左右親信周法道齎手板詣孝武事平以爲尚書左僕¶
射(宋/書)¶
以手板築明帝起事諸方幷舉兵帝謂蔡興宗曰頃日¶
人情言何事當濟否興宗曰今未甚豐賤而人情更安¶
以此等之清蕩可必但臣之所憂更在事後猶羊公言¶
既平之後方當勞聖慮耳尚書禇彦囘以手板築興宗¶
<pb:KR3k0049_WYG_048-37b>¶
不已上曰如卿言¶
署謹密字崔澄性滑稽善辨帝恐漏禁中語以謹密字¶
親署笏端¶
　　袍¶
内衣袍丈夫著下至跗者袍苞也内衣也(釋/名)¶
繭袍如絮曰繭繭以緼曰袍(説/文)纊爲繭緼爲袍(玉/藻)¶
博袍楚莊王鮮冠緼紐纓絳衣博袍以理其國政也(墨/子)¶
緼袍曾子居衛緼袍無裏十年不制衣(莊/子)子思居衛緼¶
<pb:KR3k0049_WYG_048-38a>¶
袍無裏田之方遺狐白之裘恐其不受謂之曰吾假人¶
遂忘之子思竟不受(説/苑)原憲之緼袍賢於季孫之狐貉¶
(鹽鐵/論)¶
綈袍戀戀秦相范睢與魏人須賈有隙及賈使秦睢自¶
稱張禄先生見賈寒取一綈袍以賜之及數其罪曰公¶
之所以得無死者以綈袍戀戀有故人之意故釋公(史/記)¶
錦裌袍文帝使遺單于繡袷長襦錦袷袍各一(漢/書)¶
赤霜袍上元夫人降武帝服赤霜之袍雲綵亂色非錦¶
<pb:KR3k0049_WYG_048-38b>¶
非繡不可得名(漢武/内傳)¶
練袍倪寛練袍衣若僕妾令若庸夫(鹽鐵/論)¶
省鹿袍袁安爲光禄勲至省鹿袍糲食(續/書)¶
都禄大袍三老五更皆服都禄大袍¶
后袍極麄明徳馬皇后袍極麄疎諸王朝望見反以爲¶
綺(東記/漢)¶
詔給皂袍樂松者家貧無被糟食自此詔給帷被皂袍¶
(華嶠後/漢書)¶
<pb:KR3k0049_WYG_048-39a>¶
緼袍糟食桓鸞字始春焉弟也少立志行緼袍糟食不¶
求盈餘以濁世恥不肯仕(袁山松/後漢書)¶
解袍以賜薛夏字宣聲黄初中爲秘書丞帝與夏推論¶
書傳未嘗不終日也帝見其衣薄解御袍以賜之(魏/畧)¶
吟詠緼袍彭羡字永年姿性驕傲多所輕忽唯敬同郡¶
秦安薦之於太守許靖曰竊見處士綿竹秦安應山甫¶
之徳履雋生之直枕石潄流吟詠緼袍也(蜀/志)¶
賜印大袍江東賜凉州刺史張駿真金印大袍(王隠/晉書)¶
<pb:KR3k0049_WYG_048-39b>¶
簟食緼袍鄭冲以儒雅爲徳蒞職無幹局之譽簞食緼¶
袍不營資産以此重之¶
賜鶴綾袍惠帝自鄴還洛陽賜中書監盧志鶴綾袍一領¶
袍裏千端武帝賜桓伊錢百萬袍裏千端¶
送袍明懷慕容冲進逼符堅堅送一領錦袍遺冲曰古¶
者交兵使在其間今送一袍以明本懷¶
十年不製卞彬蚤蝨賦序曰余居貧布衣十年不製一¶
袍之緼有生所託資其寒暑無與易之爲之多病起居¶
<pb:KR3k0049_WYG_048-40a>¶
甚疎庸寢敗絮不能自釋(齊/書)¶
青袍白馬侯景將爲亂時謡曰青袍白馬壽陽來後景¶
軍中悉著青袍景長乗白馬(梁/書)¶
軍著絳袍臨賀王正徳侯景之亂正徳爲平北將軍屯¶
朱雀航景王正徳乃北向望闕三拜歔欷流涕引賊入¶
宣陽門與景交揖馬上退據左衛府先是其軍皆著絳¶
袍袍裏皆碧至是悉反之賊以正徳爲天子¶
緋襟背袍武皇出緋紫單羅銘襟背袍以賜文武臣其¶
<pb:KR3k0049_WYG_048-40b>¶
袍文各有烱戒諸王則飾以盤石及鹿宰相飾以鳳池¶
尚書飾以對鴈左右將軍飾以麒麟左右武衛飾以對¶
虎左右鷹揚飾以鷹左右千牛飾以牛左右豹韜飾以¶
獅子左右金吾飾以象又名其襟背作八字迴文焉(唐/書)¶
絳紗袍肅宗爲皇太子受冊當被絳紗袍太子以為與¶
皇帝同稱辭不敢當下百官議帝手勅改爲朱明服¶
十年不易薛平能守法度理身儉薄一緑袍十年不易¶
恩加朱紱然始解去¶
<pb:KR3k0049_WYG_048-41a>¶
青龍袍石虎臨軒大㑹著青龍袍(鄴中/記)¶
糲食緼袍袁彭字伯楚爲南陽太守政以清潔糲食緼¶
袍不改其操(鍾岐良/吏傳)¶
　　褐¶
短衣説文褐短衣也¶
褐之呉申叔儀乞糧於公孫有山氏曰佩玉蘂兮余無¶
繫之㫖酒一盛兮余與褐之父睨之對曰梁則無矣麄¶
則有之若登首山以呼曰庚癸乎則諾(哀/上)¶
<pb:KR3k0049_WYG_048-41b>¶
褰褐束郭書知宋之將亡故褰褐而過鬲其朝曰宋將¶
有荆棘故褰褐而避之也居三年宋果亡(韓詩/外𫝊)¶
被褐食牛五羖大夫鄙人也聞秦繆公之賢自鬻秦客¶
被褐食牛期年舉之牛口之下加之百姓之上(史/記)¶
短褐詣王齊有婦人極醜無雙號爲鹽女行年四十無所¶
容入衒嫁不售乃拂短褐自詣宣王曰願當君盛顔(新/序)¶
衣褐懷璧趙惠文王得楚和氏璧秦昭王遺趙王書願¶
以十城易璧趙遣藺相如奉璧秦王無償城色相如使¶
<pb:KR3k0049_WYG_048-42a>¶
衣褐懷璧徑道亡歸(史/記)¶
衣褐見上婁敬隴西人過洛陽衣羊裘因齊人虞將軍¶
求見上虞將軍欲爲易其衣不肯曰臣衣帛衣帛見衣¶
褐衣褐見遂見説上西¶
裋褐不完貢禹上書云年老貧窮家資不滿萬錢妻子¶
糠豆不瞻裋褐不完(漢/書)¶
被褐要説張𤣥字處微有才畧以世亂不仕司空張温¶
數以禮辟不能致温以車騎將軍出征凉州将行𤣥自¶
<pb:KR3k0049_WYG_048-42b>¶
廬被褐帶索要説温不能用(後/漢)¶
振褐皇甫謐字士安上書曰咎繇振褐不仁者逺矣(晉/書)¶
短褐穿結短褐穿結簟瓢屢空晏如也(陶潛五栁/先生傳)¶
澤父褐衣有澤父冠葭蘆之笠納蔍之履莎裳褐衣(符/子)¶
穀皮蠻夷取榖樹皮熟搥之以爲褐(裴/記)¶
披褐懷玉世家多所宜欬唾自成珠被褐懷金玉蘭蕙¶
化爲蒭(趙壹疾/邪賦)¶
　　帳¶
<pb:KR3k0049_WYG_048-43a>¶
施於牀上幬謂之帳(爾/雅)帳張也張施於牀上也小張曰¶
斗形如覆斗也(釋/名)¶
帳中擊筑燕丹太子曰秦始皇置漸離于帳中擊筑¶
綈帳秦時奢侈綈帳綺綉土木珠紫(三輔/舊事)¶
素縑帳茅君當受神靈之職衆賔皆至忽然有素縑帳¶
於屋下敷數重白氈金案玉杯人皆醉飽(神仙/傳)茅君仙¶
去民爲立廟茅在帳中與人言¶
甲乙帳上以琉璃珠玉明月夜光雜錯天下珍寳爲甲¶
<pb:KR3k0049_WYG_048-43b>¶
帳其次爲乙帳甲以居神乙以自居(漢武/故事)東方朔曰陛¶
下誠能用臣朔之計推甲乙之帳燔之四達之衢(漢/書)¶
避帳中丞相公孫𢎞燕見上或時不冠至如汲黯不冠¶
不見也上嘗坐武帳中黯前奏事上不冠望見黯避帳¶
中使人可其奏其見敬禮如此(史/記)¶
帷帳塞牕馮魴永平中上行幸於諸國敇魴車駕發後¶
將鞮騎宿𤣥武間複道上詔南宮複道多惡風寒老人¶
居之且病靡苦内者多取帷帳東西竟塞諸牕望令致¶
<pb:KR3k0049_WYG_048-44a>¶
密(東觀/漢記)¶
五色帳大秦國金織成五色帳又有明月夜光珠帳(魏/畧)¶
白珠帳斯條國王作白珠交結帳(呉時外/國傳)¶
帳中鼓箏呂布將辭袁紹還洛紹欲殺之明日當發紹¶
遣甲兵三十人辭以送布布使止于帳則僞使人于帳¶
中鼓箏紹兵卧布無何出帳去而兵不覺夜半兵起亂¶
斫布床被謂爲已死明旦紹訊問知布尚在¶
親兵繞帳典韋拜都尉太祖引置左右將親兵數百人¶
<pb:KR3k0049_WYG_048-44b>¶
常繞帳晝立侍終日夜宿帳左右¶
疏帳蔣欽字公希拜左䕶軍權嘗入其内母疏帳漂被¶
權嘆其貴而守約敇御府爲母作錦被改易帷帳(呉/志)¶
武帳割分張方兵入洛御寳織成流蘇武帳皆割分爲¶
馬&KR0008;矣(晉後/畧)¶
帳中展轉許侍中顧司空俱作王丞相從事帝夜在丞¶
相許戲二人歡極丞相便使入已帳中眠願至曉猶展¶
轉不得熟寐許上牀便大鼾丞相因語諸客曰此中亦¶
<pb:KR3k0049_WYG_048-45a>¶
是難眠處耳(郭/子)¶
施絳帳桓𤣥小㑹于西堂殿施絳綾帳鏤黄金龍御五¶
色羽葆流蘇羣臣切相語曰此頗似轜車亦王莽仙葢¶
之流(晉/令)¶
夫人故帳桓𤣥在南州妾當産畏風應須帳桓曰不須¶
作帳可以到夫人故帳與之(俗/説)¶
絳文帳劉植詣石崇如厠見有絳文帳大牀茵褥甚麗¶
不得行乃更如他厠(語/林)¶
<pb:KR3k0049_WYG_048-45b>¶
令帳中臥郄超爲桓温參軍時謝安王坦之當詣温温¶
令超帳中卧聽安笑曰郄生可謂入幕之賓矣(世/説)¶
開帳拂褥卞範之爲丹陽尹羊孚南州嘗還徃卞許云¶
下官疾動不堪坐卞便開帳拂褥羊逕上卞大床入被¶
須枕卞乃迴坐傾睞移晨達暮羊去卞執手曰我以弟¶
一理期卿卿莫負我¶
流蘇斗帳石虎御床辟方三丈冬月施熟錦流蘇斗帳¶
四角安純金龍頭銜五色流蘇或青綈光錦或用緋綈¶
<pb:KR3k0049_WYG_048-46a>¶
登高文錦或用紫綈大小錦絲以房子錦百二十斤白¶
縑裏名爲裏複帳帳四角安純金銀鑿金香爐以石黒¶
燒集和名香帳頂上安金蓮花花中懸金薄織成枕囊¶
春秋但錦帳表以五色縂爲夾帳夏用紗羅或綦文丹¶
羅或紫縠文爲單帳(鄴中/記)¶
蒼鵝入帳高祖圍廣固夜忽有鳥大如鵝蒼黒色飛入¶
高祖帳中胡蕃起賀曰蒼黒北方之色黒鳥歸我大吉¶
之兆也明旦攻城陷之(宋/書)¶
<pb:KR3k0049_WYG_048-46b>¶
百子帳吐谷渾王河南其國多善爲有屋宇雜以百子¶
帳即窮廬也(齊/書)¶
大帳煬帝北廵欲誇戎狄令宇文愷爲大帳其下坐數¶
千人帝大悦賜物千段又造觀風行殿上容侍衛者數¶
百人離合爲之下施輪軸推移倐忽有若神功戎狄見¶
之莫不驚駭(隋/書)¶
竹帳高祖時呉王杜伏威獻竹帳上以勞人不受(唐/書)¶
衙帳自破始畢可汗衙帳無故自破高祖曰此何祥也¶
<pb:KR3k0049_WYG_048-47a>¶
内史令蕭瑀進曰昔魏文帝幸許昌城門無故自壞帝¶
惡而返其年文帝崩始畢帳壞即其類也高祖然之¶
置神帳中李少君置武帝李夫人神影於帳中令帝觀¶
見之(桓譚/新論)¶
書囊爲帳翟酺上事云漢文帝連上事書囊以爲帳惡¶
聞紈素之聲(益部耆/老傳)元帝時奏太極殿施絳帳帝詔曰¶
漢文以上書皂囊爲帷冬月青布夏青疏(晉/令)¶
胡服帳靈帝好胡服帳京師皆競爲之後董卓擁胡兵¶
<pb:KR3k0049_WYG_048-47b>¶
掠宮掖(風俗/通)¶
帳中異書蔡伯喈到江東得論衡中國諸儒覺其談論¶
更逺嫌得異書求帳中隠處果得之(抱朴/子)¶
皂帳魏武帝愍嫁娶之僣上公卿適人不過皂帳(傳/子)¶
練帳魏武遺令曰吾與妓女皆著銅雀臺上施六尺床¶
練帳月朝十五輒向帳作樂¶
白綃帳蜀先主甘后坐于白綃帳中於户外望之如月¶
下聚雪(拾遺/録)¶
<pb:KR3k0049_WYG_048-48a>¶
交結帳斯調王作白珠交結帳金牀上殿天竺佛精舍¶
天竺王見珠圓好意欲畱臣下諫乃止(呉時外/國𫝊)¶
烏練帳東齊夏施烏紗帳四率坊洗馬坊烏練帳¶
角頂大帳晉朱黄祖奉親至孝母病篤天漢開明有一¶
老公將小兒持箱自通即以兩丸藥賜母服之患頓消¶
因停宿夜中聽事上有五色氣際天琴歌清好祖徃視¶
之坐大帳裏四角及頂上各有一大珠形如鵝子明彩¶
炫燿(幽明/録)¶
<pb:KR3k0049_WYG_048-48b>¶
虎帳左哀十七衛侯爲虎帳于藉圃¶
琉璃帳董偃常卧延清之室設紫琉璃帳(拾遺/記)¶
三雲成帝設雲帳雲幄雲幕於甘泉紫殿世謂之三雲¶
殿(西京/雜記)歸藏曰昔女媧筮張雲幕而攸占神明　帝爲¶
后别開逺條館賜紫茸雲氣帳　后以真蠟矢獻萬年¶
蛤粧五成金霞帳帳中常若滿月(趙飛燕/外傳)¶
四寳帳隋煬帝建迷樓樓上設四寳帳一曰散春愁二¶
曰醉忘歸三曰夜酣香四曰迎秋月皆雜寳所成(南部烟/花記)¶
<pb:KR3k0049_WYG_048-49a>¶
七寳帳武后時嬖臣張易之爲母臧作七寳帳有魚龍¶
鸞鳳之形¶
繡羅帳李嶠當則天朝拜相帝幸宅見臥青絁帳賜御¶
用繡羅帳嶠臥不安席明日奏少時相者謂不當華欲¶
用舊(知命/録)¶
慘紫帳武侯常御紫宸殿設慘紫帳¶
翠羽帳𤣥宗皇后王氏廢爲庻人當時王&KR0008;作翠羽帳¶
賦帝¶
<pb:KR3k0049_WYG_048-49b>¶
五王帳帝友愛至厚殿中設五幄與諸王處號五王帳¶
(明皇/傳)¶
鏁子帳楊國忠鏁子帳希世之寳時人不能計其直¶
白紬帳酷吏吉温楊國忠當國引拜京畿闗内採訪使¶
安禄山敇吏設白紬帳于𫝊以俟命¶
紫絹帳元載芸暉堂户牖内設紫絹帳得於南海溪洞¶
中酋帥則鮫綃之類也輕疏而薄如無所礙雖屬凝未¶
而風不能入盛暑則凉自至其色隠隠焉忽不知其帳¶
<pb:KR3k0049_WYG_048-50a>¶
也謂臥内紫氣也(桂陽/雜編)¶
金絲帳元載寵姬薛瑶英載爲處金絲帳¶
玳瑁帳武宗起望仙臺玳瑁帳¶
珠玉帳李蔚咸通十四年詔迎佛骨乃以珠玉爲帳¶
連珠帳同昌公主堂中設連珠之帳續珍珠爲之也(桂陽/編)¶
青縑帳錢鏐夫人常以王寢帳墮裂乃造青縑帳將易¶
之王曰作法於儉猶恐其奢但慮後代皆施錦繡耳卒¶
不用(呉越/備史)¶
<pb:KR3k0049_WYG_048-50b>¶
　　幔¶
幕掩幔幕也(説/文)幔漫也漫漫相連綴之言也(釋/名)幔掩也(廣/雅)¶
鸞章錦幔周穆王時鸞章錦幔者摩連國獻馬錦文¶
如鸞翔(拾遺/記)¶
盛土爲堤岑彭與呉漢戰隗囂壅谷水以縑幔盛土爲¶
堤灌城(東觀/漢記)¶
羅縠爲幔呉主趙夫人巧妙無雙權居昭陽宮倦暑乃¶
褰紫綃之帷夫人曰此不足貴也權使夫人出其意思¶
<pb:KR3k0049_WYG_048-51a>¶
焉答曰妾欲窮慮盡思能使下綃帷而清風自入視外¶
無有蔽礙列侍者飄然自凉若御風而行權稱善夫人¶
乃挋髪以神膠續之神膠出鬱夷國接弓之弦百絶百¶
續乃織爲羅縠累月而成裁之爲幔内外視之飄心如¶
烟氣輕動而房内自凉時權尚軍旅常以此幔自隨以¶
爲征幕舒之則廣縱一丈卷之則可納于枕中時人謂¶
之絲絶(拾遺/記)¶
鶚集晉安王子勛叛逆取所乗車除脚以爲輦其夕有¶
<pb:KR3k0049_WYG_048-51b>¶
鶚集其幔(宋/書)¶
路行開幔曹景宗爲揚州刺史性躁動不能沉黙出行¶
常欲褰車帷幔左右輒諫以位望隆重人所具瞻不宜¶
然景雲謂所親曰我昔在鄉里平澤中逐麞數肋射之¶
此樂使人忘死不知老之將至今來揚州作貴人動轉¶
不得路行開車幔小人輒言不可閉置車中如三日新¶
婦此悒悒使人氣盡(梁/書)¶
隔幔出妓栁惔甚重婦頗成畏憚性愛音樂女妓精麗¶
<pb:KR3k0049_WYG_048-52a>¶
畧不敢視僕射張稷與惔狎密而爲惔妻敬賞稷每諳¶
惔先相聞夫人惔每欲見妓但因稷請奏其妻隔幔坐¶
妓然後出惔因得留目¶
隔幔授業符堅以太常韋逞母宋𫝊其父業得周官音¶
義乃就家立講堂書生百人隔紗幔而授業焉(秦/記)¶
黒幔繞車陸機夢黒幔繞車手决不開至明見誅(别/傳)¶
隠幔庾太尉亮有見年數嵗温太真常隱幔坦之驚曰¶
此兒神色恬然乃徐跪曰君侯何以爲論者乃謂不惑¶
<pb:KR3k0049_WYG_048-52b>¶
于亮(世/説)¶
雨不張幔將冬不服喪夏不操衣天雨不張幔葢名曰¶
禮將不躬禮以知士卒寒暑也(六/韜)¶
布幔戰時皆取船上布幔布衣漬水中積聚之賤有烥¶
炎箭以掩滅之(軍/令)¶
幌&KR0008;帷屏風之屬(説/文)洛陽城十八觀皆籠雲母幌(洛陽/記)¶
幬幬單帳也(説/文)黄昌夏多蚊貧無幬傭債爲作幬(謝承/注漢)¶
(書/)羊續爲廬江太守臥一幅布幬穿敗糊紙補之中楚¶
<pb:KR3k0049_WYG_048-53a>¶
將子發求伎道之士楚有善爲偷者願以伎自効子發¶
禮之後齊伐楚偷乃夜解齊將之幬獻之子發因復還¶
之齊將懼而退(淮南/子)¶
青廬魏武帝少時常與袁紹好爲逰俠觀人新婚因潛¶
入主人園中夜呌呼云有偷兒賊青廬中人皆出觀帝¶
乃抽刀刼新婦與紹還出失道入棘林中紹不能動帝¶
復大呌云偷人今在此紹遑廹自擲出遂俱免(世/説)¶
　　簾¶
<pb:KR3k0049_WYG_048-53b>¶
户幃簾亷也自障蔽爲亷恥也(釋/名)簾户蔽也(聲/類)户幃曰¶
簾(通俗/文)宋魏陳楚謂之曲或謂之麴自闗以西謂之箔¶
南楚謂之篷簿(楊子/方言)¶
閉肆下簾嚴君平筮卜成都市日得百錢則閉肆下簾¶
而後老子(漢/書)¶
隔簾奏樂夏侯亶性節儉不事華侈晩頗好竒梁有妓¶
妾數十人無被服姿容每有客常隔簾奏樂時謂簾中¶
夏侯妓衣(梁/書)¶
<pb:KR3k0049_WYG_048-54a>¶
織簾先生沈麟士字雲禛有高尚之心居貧織簾誦書¶
號爲織簾先生¶
題簾箔栁世隆善卜别龜甲價至萬永明初世隆曰永¶
明九年我亡後三年丘山崩齊亦於此季矣屏人命典¶
籖李黨取筆及高齒屐題簾箔旌曰永明十一年因充¶
涕謂黨曰汝當見吾不見也¶
垂簾與語張嘉貞蒲州猗氏人也弱冠應五經舉拜之¶
鄉尉坐事免歸侍御史張循憲爲河東採訪使薦嘉貞¶
<pb:KR3k0049_WYG_048-54b>¶
材堪憲官請以已之官秩授之則天召見垂簾與之言¶
嘉貞奏曰以臣草萊而得入謁九重是千載一遇也咫¶
尺之間如隔雲霧不覩日月恐君臣之道所有未盡則¶
天遽令卷簾與語大悦擢拜監察御史(唐/書)¶
粗竹織成尚書李廙有清徳其妻劉宴妹也宴常造廙¶
見其門簾甚弊乃指度廣狹以粗竹織成不加縁飾將¶
以贈廙三攜至門不敢發而去(國史/補)¶
故簾令収王鍔爲淮南程作有法軍中無一棄物至故¶
<pb:KR3k0049_WYG_048-55a>¶
簾亦令収之他日付船坊以爲笠箬他皆如此(唐/書)¶
麟毫爲簾漢武元鼎元年甘泉宮起招仙靈閣編翠羽¶
麟毫以爲簾(洞冥/記)¶
竹簾水文漢諸陵寢皆以竹爲簾畫布爲水文及龍鳳¶
之象(西京/雜記)¶
織珠爲簾昭陽殿織珠爲簾風至聲如珩珮¶
薄埋范滂被収曰願得一幡簿埋于首陽山上不負黄¶
天下不愧夷齊(汝南先/賢傳)¶
<pb:KR3k0049_WYG_048-55b>¶
布純簾箔皆以青布縁純(晉東宮/故事)¶
結珠爲簾石虎于太武殿前起樓高十丈結珠爲簾垂五¶
色玉珮風至鏗鏘和鳴(拾遺/記)¶
金玉爲簾明光宮在漸臺西以金玉珠璣爲簾箔(三秦/記)¶
白珠簾呂纂時胡人發張駿冡得白珠箔簾(叚龜龍/凉州記)¶
五色珠簾戴明寳歷朝寵倖家累千金大兒驕滛爲五¶
色珠簾明寳不能禁(謝綽宋/拾遺)¶
緯蕭河上有家貧窮緯蕭以爲業(莊/子)¶
<pb:KR3k0049_WYG_048-56a>¶
　　帷¶
舉帷摶手伍子胥將欲見呉王而不得客有言之于王¶
子光者王子光見而惡其貌客以告子胥曰此易改也¶
願令王子光重帷堂上而見其衣王子光許之子胥説¶
之半王子光舉帷摶其手而與之坐(呂氏/春秋)¶
障圍在旁曰帷(説/文)帷圍也以自障圍也(釋/名)¶
絺帷孔子見衛靈公夫人夫人在絺帷中而拜(史/記)¶
連袵蘇秦説齊宣王曰臨淄之衆連袵成帷¶
<pb:KR3k0049_WYG_048-56b>¶
運籌高祖曰運籌帷幄之中决勝千里之外子房功也¶
帷帳文綉文帝帷帳不得文綉¶
與嬖居帷班始尚隂城公主順帝之姑貴驕滛亂與所¶
嬖居帷中而始入便伏牀下(華嶠後/漢書)¶
下帷董仲舒爲博士下帷講弟子以次相授或莫見其¶
靣三年不窺舍園(史/記)¶
離宮帷帳秦越咸陽西至雍離宮三百帷帳不移而具¶
(漢/書)¶
<pb:KR3k0049_WYG_048-57a>¶
周帷成都侯王商弟内池大以行船立羽葢張周帷¶
集囊爲帷東方朔上疏云文帝集上書囊爲殿帷¶
帷内與語更始委政趙萌日夜與婦人飲宴後庭群臣¶
欲言事輒醉不能見時不得已令侍中坐帷内與語諸¶
將識非更始聲出皆怨曰成敗未可知遽自縱放若此¶
以被爲帳獻帝出長安李催來追董承懼射之以被爲¶
帳幔(袁宏/漢記)¶
垂帷自掩賈琮爲兾州刺史垂帷而行及至州曰刺史¶
<pb:KR3k0049_WYG_048-57b>¶
當逺視廣聽反垂帷以自掩蔽命褰帷¶
伏兵帷中孫峻欲誅諸恪置酒伏兵于帷中(呉/志)¶
紗帷臨軒穆宗立年始二嵗皇太后褚氏設白紗帷于¶
太極前殿起帝臨軒(晉/書)¶
披帷人在袁粲每經𫝊昭户輒嘆曰經其户寂若無人¶
披其帷其人斯在豈非名賢乎(宋/書)¶
向帷悲泣毛惠素爲少府卿性孝母服除後更修母所¶
住處幃屏每月朝十五向帷悲泣傍人爲之感傷終身¶
<pb:KR3k0049_WYG_048-58a>¶
旋(闕/)　　　謨并玉質凝膚王處以單綃華幄(拾遺/記)¶
撒幄見王未央宮置酒令内者爲𫝊太后張幄坐下大¶
皇后旁玉莽案行責内者令曰定陶太后藩妾可得與¶
至尊并撒去更設坐𫝊太后聞之大怒不肯㑹(漢/書)¶
雲幄成帝設雲幄雲幕於甘泉紫殿世謂之三雲殿(西/京)¶
(雜/記)¶
幄後對泣漢末黄門張譲叚珪等于靈帝幄後相對泣¶
帝驚問尚復㡬時哉于是大収諸黨(物理/論)¶
<pb:KR3k0049_WYG_048-58b>¶
紺幄豋祭天紫壇有紺幄帳(漢書/儀)¶
　　幕¶
在裏幕幄也(廣/雅)幕絡也在裏之稱也(釋/名)幄在上曰幕蒙¶
之覆案食亦曰幕(説/文)¶
幕人堂幕人掌帷幕帟綬之事(周禮天/官下)¶
幕有烏楚子元伐鄭師夜遁諜告曰楚幕有烏乃止(官/下)¶
燕巢幕上呉季札來聘過衛夜宿于戚聞鐘聲季子曰¶
異哉夫子之在此猶燕之巢于幕上而可以樂乎文子¶
<pb:KR3k0049_WYG_048-59a>¶
聞之終身不聽琴瑟¶
幕蒙晉人執季孫意如以幕蒙之¶
合疏縷晏子復於景公曰且合升斗之微以滿倉廩合¶
疏縷之緯以成帷幕(説/苑)¶
錦帷孔子反衛見夫人在錦帷中孔子北面稽首夫人¶
自帷中再拜環珮之聲璆璆然(魚飬/典畧)¶
登府衛青征匈奴大尅武帝就拜大將軍于幕下似中¶
因號幕府(漢/書)¶
<pb:KR3k0049_WYG_048-59b>¶
輕紗幕李夫人既死帝思之命工人作夫人形狀置于¶
輕紗幕中宛然如生帝大悦(漢武/内𫝊)¶
黒緹幕漢武帝好微行於太液池傍起宵逰宮以漆爲¶
柱鋪黒綈之幕器服乗輿皆尚黒色(拾遺/記)¶
上飯加幕明徳馬皇后既處椒房太官上飯重加幕覆¶
輙撒去(東觀/漢記)¶
入幕賔郄超字嘉賓桓公與謝安論大事令超卧帳内¶
聽之風動帳開安笑曰郄生可謂入幕之賔(晉/書)¶
<pb:KR3k0049_WYG_048-60a>¶
清油幕劉穆之孫瑀仕官甚不得意至江陵與顔崚書¶
曰朱修之三世叛兵一旦居荆州青油幕下作謝宣明¶
面見向(宋/書)¶
遺金埋幕杜暹爲監察御史徃磧西覆屯蕃人賫金以¶
遺暹固辭不受左右言不可逆其情乃受而埋之幕下¶
既去乃移牒令取之(唐/書)¶
成於帷幕劉歆與楊子雲書曰蕭何造律張蒼撰歷皆¶
成於帷幕貢於王門(律厯/成)¶
<pb:KR3k0049_WYG_048-60b>¶
綺羅幕淮南八公詣淮南王安門皆鬚眉皓素王欲少¶
者八公皆成十五六童子門吏以白安聞之不及履即¶
出迎之以登思仙之臺張綺羅之幕設象牙之席(葛洪/仙傳)¶
寢布幕江都王釗字延年爲將善綏御衆寢止布幕而¶
已(漢/書)¶
帟小幕曰帟張在上帟帟然也(釋/名)掌次曰師田則設重¶
帟(周/禮)君於士有賜帟(檀弓/上)¶
　　枕¶
<pb:KR3k0049_WYG_048-61a>¶
薦首枕卧爲所薦首者也(説/文)¶
視枕孝已一夕五起視親衣之厚薄枕之高下¶
書帛藏枕越王問范子曰寡人已聞隂陽之事穀之貴¶
賤可得而知乎曰陽者主穀貴隂者主榖賤故當寒而¶
不寒榖之爲暴貴當温而不温榖之爲暴賤王曰善書¶
之帛藏之枕中以爲國寳范子曰堯舜禹湯皆有預見¶
之明雖有凶年而民不窮王曰善以丹書置之枕中以¶
爲邦貴(越/書)¶
<pb:KR3k0049_WYG_048-61b>¶
枕王以璞楚靈王敗于乾谿王親獨行彷徨於山林之¶
中三日乃見其涓人疇王呼之曰予不食三日矣疇趣¶
而進王枕其股以寢于地王寐疇枕王以璞而去之(國/語)¶
盗枕楚將子發好伎道之士有善偷者徃見子發子發¶
禮之無㡬齊伐楚偷夜出盗其齊將軍枕歸之明夕復¶
取其簮又以歸之齊師大駭還師而歸(淮南/子)¶
枕中鴻寳淮南百枕中鴻寳死秘書書言使鬼物爲金¶
之術及鄒衍重道延命方世人莫知劉更生父徳於武¶
<pb:KR3k0049_WYG_048-62a>¶
帝時治淮南獄得其書更生以爲竒獻之言黄金可成¶
上命典尚方鑄作事費甚多方不驗(漢/書)¶
神枕秦山父者漢武帝東巡狩見父頭頂白光高數尺¶
帝呼問之曰有道士教臣作神枕枕有三十二竅二十¶
四氣八竅應八風臣行之轉少而齒生(神仙/傳)¶
直臺無枕樂崧天性樸忠家貧爲郎嘗獨直䑓之無被¶
枕又凡食糟糠帝每夜入䑓輒見崧問其故甚嘉之自¶
此詔太常賜尚書以下朝夕飡給幃帳(後/漢)¶
<pb:KR3k0049_WYG_048-62b>¶
白塩枕魏高昌有白鹽其形如玉高昌人取以爲枕貢¶
之中國¶
枕膝蘇則爲侍中董昭嘗枕則膝卧則推下之曰蘇則¶
膝非侫人枕也(魏/志)¶
柟榴枕張紘作柟榴枕賦陳琳在此得之因以示士人¶
曰此吾鄉里張子幼作也(呉/書)¶
玉枕自防王敦鎮豫章爲王澄以舊意所侮敦益忿怒¶
請澄入定隂欲殺之而澄左右二十人持鐵馬鞭爲尉¶
<pb:KR3k0049_WYG_048-63a>¶
軍校恒提玉枕以自防故敦未之得發後敦賜澄左右¶
酒皆醉借玉枕觀之因下牀而謂澄曰何與杜弢通信¶
敦令力大路戎攝殺之(晉/書)¶
逺枕筮者謂董豐曰君憂獄逺二枕避三沐豐既歸妻¶
具枕授沐豐皆不從其夜果誤殺妻也¶
&KR0008;魄枕寜州嘗獻&KR0008;魄枕光色甚麗時北征以&KR0008;魄治¶
金瘡上大悦命𢷬碎分諸將(宋書武/帝紀)¶
射枕武昌王渾少而凶戾爲中書令每夕裸身露頭徃¶
<pb:KR3k0049_WYG_048-63b>¶
散騎省戲因彎弓射通直郎周郎中枕以爲笑樂¶
擲枕朱齡石少好武不事崖險舅淮南蔣氏才劣齡石¶
使舅臥㕔事剪紙方一寸帖作枕以刀子懸擲之相去¶
八九尺百擲百中舅畏齡石終不敢動¶
借枕陳顯達建武世心懷不安侍宴酒後啟上借枕帝¶
令與之顯撫枕曰臣年已老冨貴已足唯少枕枕死特¶
就陛下乞之上失色曰公醉矣(南/史)¶
木枕郎基字世業清慎常語人曰任官之所木枕亦不¶
<pb:KR3k0049_WYG_048-64a>¶
須作况重於此者也(北/齊)¶
擲枕起入王茂爲雍州長史人或譛茂反武帝弗之信¶
令鄭紹叔徃候之遇其卧因問疾茂曰我病可耳紹叔¶
曰都下殺害日甚使君家因塗炭今欲起義長史那猶¶
卧茂因擲枕起即袴褶隨叔入見武帝(梁/書)¶
長枕𤣥宗嘗製大被長枕與寜王憲申共之(唐/書)¶
照夜枕貴妃姊虢國夫人豪侈尤甚所枕照夜枕不知¶
其價夜中照廡其光如晝¶
<pb:KR3k0049_WYG_048-64b>¶
龜文枕趙飛燕爲皇后其女弟上遺以琥珀枕龜文枕¶
(西京/雜記)¶
枕魅中山劉𤣥暮忽見一人着烏袴褶取火照之靣首¶
無七孔靣莽當然乃請師筮之師曰此是君家先世物¶
乆則爲魅劉因執縳刀斫數下變爲一枕乃是其先祖¶
之枕(集異/記)¶
玉虎枕魏咸熈二年宮中夜夜有異獸或吼呼驚人乃¶
有傷害者詔使宦者闇中伺候有白虎毛色凈密以戈¶
<pb:KR3k0049_WYG_048-65a>¶
投虎即中左目俄而徃取虎已隠形更搜覔乃於藏中¶
得一玉虎頭枕左目有血帝嗟其大異問諸大臣答云¶
昔漢誅梁冀得玉虎頭枕一枚云此枕單池國所獻臆¶
下有篆書字云是帝辛之枕嘗與妲己同枕之是殷時¶
遺寳也凡珍寳久則生精靈必神物憑之也(拾遺/記)¶
　　被¶
覆被衾大被也(説/文)被所以被覆人者也衾六也其下廣¶
大如六受人也(釋/名)¶
<pb:KR3k0049_WYG_048-65b>¶
翠被楚子次于乾谿雨雪楚王皮冠秦複陶翠被豹舄¶
執鞭以出(㐮/三)¶
綉被鄂君乗青翰之舟張翠葢之華越人擁檝而歌曰¶
山有水兮木有枝心説君兮君不知於是鄂君舉綉被¶
而覆之(説/苑)¶
被短黔婁先生死被短露足孔子及門人見之謂其妻¶
曰寜使正之不足不可斜之有餘(家/語)¶
布被汲黯云公孫𢎞位至三公俸禄甚厚爲布被此詐¶
<pb:KR3k0049_WYG_048-66a>¶
也王問𢎞𢎞謝曰有之夫九卿與臣善者無過黯然今¶
日廷詰臣誠中臣之病夫以三公爲布被飾詐以釣名¶
且臣聞管仲相齊有三歸侈擬于君桓公亦覇是嬰相¶
景公食不重肉妾不衣絲齊國亦治今臣位爲御史本¶
夫而爲布被自九卿以下至小吏無差誠如黯言且無¶
汲黯忠陛下安聞此言天子以爲謙譲愈益厚之(史/記)¶
卧牛衣王章字仲卿疾無被卧牛衣中¶
誣卧錦皮廣川王去嘗疾妃昭信甚妒王愛姬陶望卿¶
<pb:KR3k0049_WYG_048-66b>¶
昭信妒之譖於王曰望卿數窺郎吏疑有姦又誣望卿¶
言節中令卧錦被王信之擊殺之(漢/書)¶
蒙被李夫人病篤上自臨候之夫人蒙被謝曰妾久寢¶
病形貎壞不可以見帝願以王及兄弟爲託¶
綉被霍光夢詔賜綉被百領¶
布被祭遵奉公家無私財布被夫人裳不加綵(後/漢)¶
宿直無被樂崧爲郎獨宿直臺上無被帝乃推被與之¶
(華嶠後/漢書)¶
<pb:KR3k0049_WYG_048-67a>¶
去官無被范丹爲萊蕪長去官無被空囊自隨¶
賜錦被京兆朱寵字仲威爲太尉家貧卧布被朝廷賜¶
錦被卧兼布被¶
布綯羊續字興祖爲南陽太守以清率下唯卧一幅布¶
綯(禂/)綯敗糊紙補之¶
布被瓦器王良爲大司徒在位恭儉妻子不入官舎布¶
被瓦器(東觀/漢記)¶
引刀中被馮豹字仲文後母惡之嘗因豹夜卧引刀斫¶
<pb:KR3k0049_WYG_048-67b>¶
之正值其起中被獲免¶
被覆勿驚馮豹毎奏事未報伏省閣下或從昏至明天¶
子黙常使小黄門持被覆之曰勿驚之¶
三代被服文帝詔朝臣三代大夫知被服五代大夫知¶
飲食此言服被飲食難曉也(魏/書)¶
攻驚目出景帝有目疾文鴦之來攻驚而目出懼六軍¶
恐蒙以被痛甚齧被破(晉陽/秋)¶
撲被徑出魏舒爲尚書郎或以當時郎官多非其才有¶
<pb:KR3k0049_WYG_048-68a>¶
沙汰之言舒乃曰吾即其人也撲被徑出同僚素無清¶
論者咸有愧色(晉/書)¶
截被於門楊駿被誅初駿徵高士孫登遺以布被登截¶
被於門外大呼曰斫斫刺刺旬日託疾詐死及是其言¶
果驗¶
卧衾被中光逸字孟祖爲博昌縣令使之冐雨還遇令¶
不在逸解衣卧衾被中令還詰之逸曰衣單冐雨如不¶
易衣勢必凍死奈何惜一被而殺一人耶令竒之而不¶
<pb:KR3k0049_WYG_048-68b>¶
問¶
共被夜起祖逖字士雅與劉琨共被寢中夜聞雞鳴蹴¶
琨覺曰此惡聲也因起舞¶
去任被襆呉納爲呉興守徴爲尚書去任有被襆而已¶
被爲秃髪秃髪烏孤祖壽闐之在孕母胡掖氏因寢而¶
産於被中鮮卑謂被爲秃髪因而氏焉¶
被舒覆書虞龢位在中書郎廷尉少好學居貧屋漏恐¶
濕墳典乃被舒覆書獲全而被大濕時人以比高鳳¶
<pb:KR3k0049_WYG_048-69a>¶
三幅覆屍沈麟士以揚王孫皇甫謚深達生死而終禮¶
矯俗乃自爲終制遺令氣絶剔被取三幅布以覆屍反¶
斂仍移布於屍下以爲斂服反被左右两際以周上¶
遺被牽去沙門釋寳志王亮欲以衲被遺之未有言及¶
寳志忽來牽被而去¶
百錢布被羅硏齊茍兒之後臨汝侯嘲之曰卿蜀人樂¶
禍貪亂一至於此對曰蜀中積弊實非一朝百家爲材¶
不過數家有食貪亂樂禍無足多怪若令牀上有百鈎¶
<pb:KR3k0049_WYG_048-69b>¶
布被甑中有數升麥飯寜肯爲亂乎¶
百幅被後裴之横字如岳少好賔重氣俠不事産業兄¶
之高以其縱誕乃爲狹被蔬食以激厲之之横嘆曰大¶
丈夫富貴必作百幅被後爲呉興守作百幅被以成其¶
志(梁/書)¶
羅文錦被高宗時豫州獻織成羅文錦被詔於雲龍門¶
外焚之(陳/書)¶
鴛鴦被趙飛燕爲皇后其女弟上遺鴛鴦被(西京/雜記)¶
<pb:KR3k0049_WYG_048-70a>¶
兄弟同被姜肱字伯淮事繼母年少肱兄弟感凱風之¶
孝同被而寢不入室以慰母心也(海内先/賢傳)¶
竊蒙錦被𫝊信字子思遭父喪哀慟骨立母憐之竊以¶
錦被蒙其上林宗徃弔之見被謂之曰卿海内之雋四¶
方是則如何當喪錦被蒙上郭奮衣而去自後賓客絶¶
百許日(語/林)¶
九州被邊譲字元禮才辨俊逸孔融薦於魏武曰邊譲¶
爲九州之被則不足爲單衣襜則有餘(别/傳)¶
<pb:KR3k0049_WYG_048-70b>¶
夜卧蒿束長安孫晨家貧爲郡功曹十月無被夜卧蒿¶
束晝収之(京林/故事)¶
綉被隨風王忳字少林於客舍見諸生疾甚甚困謂忳¶
曰腰下有金十斤願以相與乞収藏屍骸未及問其姓¶
名呼吸困絶忳賣金一斤以給棺柩餘九斤置生腰下¶
後署大度亭長到亭有白馬一疋入亭中其日大風有¶
一綉被隨風而來從忳乘馬突入金彦父家彦父見曰¶
真得盗矣忳得説之狀又取被示之彦父曰卿有何陰¶
<pb:KR3k0049_WYG_048-71a>¶
徳忳曰念葬諸生事且説形狀彦父曰真我子也忳即¶
以被馬歸之彦父不受遣迎生喪金具存焉(益都/耆𫝊)¶
十二幅江夏孟宗少逰學與同學共處母爲作十二幅¶
被其隣婦怪問之母曰少兒無異操懼朋類之不顧大¶
其被以招貧生之臥庶聞君子之言耳(列女/𫝊)¶
二幅桓任後母酷惡常憎任爲作二幅箕踵被(本/𫝊)¶
被煖晏起君曾新作被暖眠不覺晏起乃嘆暖眠使人¶
忘起異事因命着陌上有寒苦人舉被乞之常眠布被¶
<pb:KR3k0049_WYG_048-71b>¶
中(杜祭酒/列傳)¶
推被恤寒親親有窮老者畧或推被以恤之竟寒不解¶
帶而寢(孫畧/别𫝊)¶
陽東被覆魏武云我眠中不可妄近近輒斫人不覺左¶
右宜愼之後乃陽東眠所幸小兒切以被覆之因便斫¶
殺自爾莫敢近之(語/林)¶
錦被反臥羊太常辛夫人字憲英性不好華從外孫胡¶
母楊上夫人錦被夫人取反臥之(夏侯孝/子集)¶
<pb:KR3k0049_WYG_048-72a>¶
兩幅布被晉惠帝至朝歌無被中黄門以兩幅布被給¶
帝(起居/注)¶
小暮取被殷浩作楊州尹行日小暮使令左右取被襆¶
人問其故答云刺史嚴不敢夜行(郭/子)¶
縹被蔣欽爲右䕶軍孫權嘗入其内母練帳縹被權嘆¶
其在貴守約勅御府爲其母作錦被改易帷帳(呉/志)¶
無絹爲衾晉庾氷輔政及卒無絹爲衾　齊宗室赤斧¶
爲太子詹子及卒無絹爲衾武帝嘆惜¶
<pb:KR3k0049_WYG_048-72b>¶
錦衾康福自言沙陀種有疾臥閣中寮佐入問疾見錦¶
衾相顧竊戲曰錦衾爛兮福聞之怒曰安得謂我爲奚¶
(五代/史)¶
神絲繡被同昌公主堂中設神絲繡被繡三千鴛鴦間¶
以竒花異葉其精巧華麗絶比其上絡以靈粟之珠如¶
粟粒五色輝映¶
霞紋被唐司馬子微洛州温人廬天台不出睿宗命其¶
兄承禕就之錫寳琴霞紋被還山(浯溪績/書)¶
<pb:KR3k0049_WYG_048-73a>¶
鵝毛被南方之酋豪多選鵝之細毛夾以布帛絮而爲¶
被幅縱横納之其温柔不下千挾纊也俗云鵝毛被柔¶
而性偏冷宜覆嬰兒兼辟卒驚癎(唐劉恂嶺/表録異)¶
柔毫褥地日國薦蛟毫之白褥以蛟毫織爲禱也此毫¶
柔而冷常以夏日舒之因名柔毫褥(洞𠖇/記)¶
神錦被元和八年大軫國貢神錦被氷蠶絲所織也方¶
二丈厚一寸其上龍文鳳彩殆非人工得水則舒遇火¶
則縮(杜陽/編)¶
<pb:KR3k0049_WYG_048-73b>¶
合歡古詩客從逺方來遺我一端綺文綵雙鴛鴦裁爲¶
合歡被著以長相思縁以結不解¶
罨靸被鄭愚津陽門詩象床塵埃罨靸被注上在華清¶
日罨颯公主嘗與上晨聽按水心調愛王起晚遽自真¶
珠被而出及冦至倉惶隨駕出宮后不之省及上歸南¶
宮一旦入此中而當時罨畫之被宛然塵積矣¶
　　褥¶
兹爾雅曰褥謂之茲¶
<pb:KR3k0049_WYG_048-74a>¶
䙝辱褥人所坐䙝辱也(釋/名)¶
虎皮茵車中所坐用虎皮也¶
紫羅文褥周穆王時紫羅文褥者壇孫國所獻(拾遺/記)¶
羆褥周靈王起昆昭之臺設狐腋素裘羆羆文褥羆褥¶
是西域所獻也施於臺上坐者皆温¶
錦茵尉佗臥象牀錦茵(南越/傳)¶
綉茵霍禹廣治第室作乗輿輦加綉茵飾以金塗韋絮¶
輪(漢/書)¶
<pb:KR3k0049_WYG_048-74b>¶
鴛鴦褥趙飛燕爲皇后其女弟上遺鴛鴦褥(西京/雜記)¶
重茵祭遵有病詔賜重茵(東觀/漢記)¶
錦縁石虎作褥長三丈用錦縁之(鄴中/記)¶
送褥大將軍収周侯至石頭坐南門石盤上將戮之送¶
已褥與周(語/林)¶
補衲茵褥太祖性節儉帷帳屏風壞則補衲茵褥取温¶
無有縁飾(魏/志)¶
苦褥㤗温王朗上疏曰老臣慺慺願國家同祚於軒轅¶
<pb:KR3k0049_WYG_048-75a>¶
之伍某少小常苦被褥泰温則不能使軟膚弱體是以¶
難可防䕶而易用感慨若常全小緼袍不至於甚厚則¶
必咸保金石之性而比壽於南山矣¶
厚褥孟仁字恭武江夏人也從李誘學其母爲作厚褥¶
大被人問其故母曰小兒無徳客多貧爲廣被大褥(呉/録)¶
夜則累茵晉孝武年十三四時冬天晝日不著衣夜則¶
累茵褥謝公云體宜令常和陛下晝過冷夜過熱恐非¶
攝生之術帝曰夜靜宜温謝公出而嘆之(世/説)¶
<pb:KR3k0049_WYG_048-75b>¶
蒲褥宗則高尚不任王儉亦雅重之贈以蒲褥筍席(齊/書)¶
豹褥禇彦回弟澄爲左右尚書彦囬薨澄以錢一萬一¶
千就招提寺贖高帝所賜彦囬白豹坐褥¶
夢褥見賜栁慶逺爲儀同初慶逺從父兄世隆嘗謂慶¶
逺曰吾夢太尉以褥席見賜吾遂亞台司通又夢以吾¶
褥席與汝汝必光我門族至是慶逺亦繼世隆焉太尉¶
謂元景也¶
車上無褥爾朱世隆將被誅此年正月晦日令僕幷不¶
<pb:KR3k0049_WYG_048-76a>¶
上省西門不開忽有河内太守因帖家奴告省門亭長¶
云今且爲令王借車牛一乘終日于洛濱遊觀至晚王¶
遣省將軍自東掖門始覺車上無褥請爲之記識(後魏/書)¶
詔賜席褥丁潭以光祿大夫歸第詔賜床帳席褥¶
毛可爲褥北方有氷萬里厚百丈奚鼠在永下土中其¶
毛長八尺可以爲褥也(神異/經)¶
　　氊¶
蛩蛩毛可以爲氈(説/文)¶
<pb:KR3k0049_WYG_048-76b>¶
細&KR0034;氈旃也毛相著旃旃然也(釋/名)氈細&KR0034;也(集/韻)¶
氈綈漢武帝以氈綈藉地惡轍之喧也(拾遺/録)¶
咽氈蘇武使匈奴匈奴絶不與食天雨雪武臥齧雪與¶
氈毛裹咽之(漢/書)¶
細氈王吉諫昌邑王逰獵曰夫廣厦之下細氈之上明¶
師居前勸誦在後上論唐虞之際下及殷周之盛其樂¶
豈銜橛之間哉¶
氈爲壇江都王女細君歌云逺適異國烏孫王穹廬爲¶
<pb:KR3k0049_WYG_048-77a>¶
室氈爲壇¶
佳氈李勝爲荆州刺史徃辭太傳曹爽因察之太傅曰¶
謬問勝曰幷州有佳氈可致之勝出曰太𫝊毛無能爲¶
也(魏/志)¶
氈褁鄧艾伐蜀自平平行無人之地鑿山通道作橋以¶
氈自裹推轉而下¶
置鍼氈中杜預子錫爲愍懷太子舍人屢直諫於太子¶
太子患之置鍼於錫坐處氈中錫上刺足血出(晉/書)¶
<pb:KR3k0049_WYG_048-77b>¶
鞾中弊氈慕容熈后符氏慕容隆妻張氏熈之嫂也美¶
姿容有巧思熈將以爲符氏之殉欲以罪殺之乃毀其¶
禭鞾中有弊氈遂錫死三女叩頭求哀熈不許(載/記)¶
胡産太康中天下以氈爲陌頭及帶身袴口於是百姓¶
相戲曰中國其必爲胡所殺也夫氈胡之所産也而今¶
天下以爲陌頭帶身袴口胡既三制之矣¶
撒氈桓豹奴病勞冷無氈可臥桓車騎自撒已眠氈與¶
之(俗/説)¶
<pb:KR3k0049_WYG_048-78a>¶
青氈王子敬在齋中臥偷人取物一室之内畧盡子敬¶
臥而不動偷遂登榻欲有所覓子敬因呼曰偷兒石染¶
青氈是我家舊物可特置否於是羣偷置物驚走(語/林)¶
餉氈孔奐爲晉陵太守清白自守妻子幷不之官唯以¶
單船臨郡所得秩俸隨即分瞻孤寡郡中號爲神君曲¶
阿富人殷綺見奐居處儉業乃餉以衣氈一具奐辭不¶
受(齊/書)¶
裁氈夜縋裴寛與東魏將彭樂戰於新城因傷被擒至¶
<pb:KR3k0049_WYG_048-78b>¶
河陰見齊文襄寛舉止閒雅善于占對文襄甚賞異之¶
解鎖付館厚加禮遇寛乃裁所臥氈夜縋而出因循還¶
(北齊/書)¶
鋪氈以渡清河三年周師及&KR0723;厥至幷州突厥謂周人¶
曰爾言齊亂故我伐之今齊人服中有鐵何可當耶遂¶
還至陘嶺凍滑乃鋪氈以渡之¶
敗氈綦隽佞巧能候當途斛斯椿賀㧞勝皆與友善性¶
多詐賀㧞勝出鎮荆州過隽别因辭故見敗氈弊被更¶
<pb:KR3k0049_WYG_048-79a>¶
遺之錢物¶
大花氈羗女人被大花氈以爲盛服(廣/志)¶
毳氈夫胡人見麻不知其可以爲布越人見毳不知其¶
可以爲氈故不通於物者不可與言俗(淮南/子)¶
被毳夫荷旃被毳者難與道純緜之麗宻(聖主得/賢臣頌)純絲¶
也謂織爲繒帛之麗絲纊之宻也(注/)¶
比肩氈陸雲詩曰冬坐比肩氈比肩獸名也¶
絳紫氈調斯國有石青染氈絳紫氈(日南/傳)¶
<pb:KR3k0049_WYG_048-79b>¶
　　簟¶
竹席簟竹席也(説/文)簟簟也布之簟然正平也(釋/名)¶
籧曲簟宋魏之間謂之笙或謂之籧曲自闗而東謂之¶
簟其精者謂之籧篨行唐自闗而東周楚魏之間謂之¶
倚佯自闗而西謂之行唐(方/言)¶
象牙簟武帝以象牙爲簟賜李夫人(西京/雜記)¶
丈二竹簟尚書令王允奏曰太史令王立説孝經六隠¶
事能消却姦邪常以良日允與立入爲獻帝誦孝經一¶
<pb:KR3k0049_WYG_048-80a>¶
章以丈二竹簟盡九宮其上隨日時入焉及允被害乃¶
不復行也(東觀/漢記)¶
坐薦玉恭字孝伯與王忱齊名友善恭有六尺簟忱見¶
之謂其有餘因求之輒輒以送遂坐薦上忱聞而大驚¶
恭曰吾平生無長物(晉/書)¶
象牙細簟車永爲廣州刺史永子溢使工作象牙細簟¶
工患之也(王隠/晉書)¶
金簟林邑王永明九年遣使貢獻金簟等物(蕭子顯/齊書)¶
<pb:KR3k0049_WYG_048-80b>¶
蕉簟席之上先萑簟樽之上先𤣥酒先王貴之先本而¶
後末也(淮南/子)¶
䨥文簟太子納妃有赤花䨥文簟(東宮/舊事)¶
流黄簟㑹稽獻竹簟供御世號爲流黄簟(西京/雜記)¶
雙文簟今致八尺文二細桃枝簟十枚黄篾雙文簟二¶
領黄篾獨坐雙文簟一枚(庾翼與/王闕書)¶
桃枝細簟馬棱爲㑹稽太守詔詰㑹稽車牛不務堅強¶
車皆以桃枝細簟(東觀/漢記)桃笙象簟韜於筒中(呉都/賦)注桃¶
<pb:KR3k0049_WYG_048-81a>¶
笙桃枝簟也呉人謂簟爲笙又象牙以爲簟¶
楚簟楚簟陳於玉房巴箱列於椒臺(王鍳竹/簟賦)¶
　　薦席¶
薦藉薦藉也禮天子諸侯有黼黼純(説/文)薦所以自薦藉¶
也蒲草也以蒲作之其體平也席釋也可卷可釋也(釋/名)¶
蘭蒲席黄帝詔使百辟羣臣受徳教者先列珪玉於蘭¶
蒲席上(拾遺/記)¶
蔣席禹爲蔣席頗縁此彌侈矣而國不服者三十三服¶
<pb:KR3k0049_WYG_048-81b>¶
作茵席雕文彌侈矣國之不服者五十三(韓/子)¶
降席舜不降席而天下治桀紂不降席而天下亂(子思/子)¶
文綺席桀紂之時婦人坐文綺之席衣以紈綺之衣(六/韜)¶
席銘武王踐祚席前左端之銘曰安樂必敬前右端之¶
門曰無行可悔後左端之銘曰一反一側亦不可以忘後¶
右端之銘曰所鍳不逺視邇所代(大戴/禮)¶
碧蒲席穆王時西王母來敷碧蒲之席黄筦之薦莞色若¶
金(拾遺/記)¶
<pb:KR3k0049_WYG_048-82a>¶
滅葭景公獵休坐地而食晏子後至滅葭而席公不説¶
曰子獨席何也對曰臣聞介胄坐不獄席訟不席二者¶
皆憂也臣故不敢以憂侍坐公曰善令大夫侍席(晏/子)¶
伏青蒲元帝病史丹以親密侍候上獨寢直入臥内頓¶
首伏青蒲上¶
俯首刮席更始至長安居長樂宮升前殿郎吏以次列¶
庭中更始羞怍俯首刮席不敢視(後/漢)¶
班坐絶席來歙征隗囂徑至洛陽斬囂守將金梁因保¶
<pb:KR3k0049_WYG_048-82b>¶
其城囂乃悉兵圍畧陽築堤灌城歙固守矢盡發屋斷¶
木爲兵上自將上隴囂衆潰走於是置酒高㑹勞賜歙¶
班坐絶席在諸將之上¶
未嘗賜席鄧訓於閨門甚嚴兄弟莫不敬憚諸子進見¶
未嘗賜席接以温色¶
布席於水趙丙有術曾至渡頭求船不得乃布席於水¶
而坐呼風乃過¶
織席自給李恂遷武威太守坐事免織席自給¶
<pb:KR3k0049_WYG_048-83a>¶
持蒲編席郭丹師事公孫昌敬重常持蒲編席人異之¶
(東觀/漢記)¶
諸將絶席王常爲横野大將軍位次與諸將絶席¶
寒自温席黄香家貧躬執勤苦盡心供養暑則扇床枕¶
寒則自温席¶
三公絶席張禹爲太𫝊尚書鄧太后以殤帝初育欲令¶
重臣居禁内乃召禹與三公絶席¶
三獨坐宣秉建武元年拜御史中丞上持詔御史中丞¶
<pb:KR3k0049_WYG_048-83b>¶
與司𨽻校尉尚書令㑹同幷專席而坐故京師號曰三¶
獨坐¶
重五十席戴憑徵博士詔公卿大㑹羣臣皆就席憑獨¶
立世祖問其故憑對曰博士説經皆不如臣而坐居臣¶
上是以不得就席令與諸儒難説帝善之後正旦朝賀¶
令羣臣説經更相難詰義有不通輒奪其席以益通者¶
憑重五十席京師議曰解紅不窮戴侍中(謝氶後/漢書)¶
坐重八九席殷亮爲博士講學大夫諸儒論勝者賜席¶
<pb:KR3k0049_WYG_048-84a>¶
亮坐重八九席帝曰學不如是也¶
㧞刀斷席許敬字鴻卿其鄉吏有誣告者㑹於縣令坐¶
敬㧞刀斷席曰敬不忍與惡人同席¶
坐無完席汝南薛惇字子禮爲北海長史家貧坐無完¶
席妻曰君無俸禄給子孫使無完席耶惇以善者與妻¶
自坐其敗者¶
家無完席衛良字叔賢拜尚書令病罷官還家家無完¶
席賓客省之者坐桑下談論飲水去¶
<pb:KR3k0049_WYG_048-84b>¶
坐於凍地袁尚袁熈奔遼東公孫康先置精勇於廐中¶
請熈尚熈入乃縳之坐於凍地尚寒求席熈曰頭顱方¶
行萬里何席之爲(典/畧)¶
織席爲業先主少孤母販履織席爲業(蜀/志)¶
坐無空席王渾爲將軍鎮壽陽虚懷撫士坐無空席(晉/書)¶
撒牀雜薦陶侃字士衡親人過宿侃時大雪無草侃母¶
湛撒牀雜薦手挫給客牛馬(王隠/晉書)¶
褁以席王敦死裹以席塗以蠟埋齋中(晉中/興書)¶
<pb:KR3k0049_WYG_048-85a>¶
不用緑縁立敬后廟薦席不用緑縁(晉建武/起居注)¶
以席自障高祖廆年十五出避難追者急走避民家入¶
其屋以席自障追者入屋發視無所見遂免(前燕/録)¶
以金席藉林邑王陽初在孕其母夢生兒有人以金席¶
藉之其色光麗夷人謂金之精者爲陽返中國云紫磨¶
者因以爲名(宋/書)¶
蒐白席元嘉中劉禎爲御史中丞奏風聞廣州刺史韋¶
朗於州部作蒐白席三百二十領請以事追免朗官(宋起/居注)¶
<pb:KR3k0049_WYG_048-85b>¶
抽席懸車劉璡字子敬映介好禮嘗與故人共車於津¶
陽内見一女子容姿甚麗盼睞之璉因抽坐席懸車中¶
以隔絶之其正如此(呉均齊/春秋)¶
綵縁席藉𤣥宗子頴王璬爲劍南節度大使𤣥宗將幸¶
蜀遣璬先赴本郡渡綿州江乘船見以綵縁席而藉者¶
顧曰此可以寢處奈何踐之令撒去(唐/書)¶
持席哭市代宗時晉州男女郇模以麻辮髪持竹筐葦¶
席哭於東市以三十二論時政每字條一事上即召見¶
<pb:KR3k0049_WYG_048-86a>¶
錦縁薦人君所察者三不可以不知不知行與不行譬¶
以方爲輪也不知宜與不宜譬以錦縁薦也(魯連/子)¶
縁熊席昭陽公設縁熊席毛皆長一尺余眠而雍毛自¶
弊望之者不能見也坐則設席其中雜薫諸香一坐此¶
席餘香百日不歇也(西京/雜記)¶
回風席趙飛燕爲皇后其女弟上遺回風席¶
茅葭爲席鄭敬以茅葭爲席常隨杞栁之陰(汝南先/賢傳)¶
常卷坐席隆修字奉遷爲豫章太守㕔事薦編絶不改¶
<pb:KR3k0049_WYG_048-86b>¶
易郡風俗不整常卷坐席唯徐穉李䞇數詣問乃待以¶
殊禮(㑹稽/典録)¶
虎鬚草名虎鬚者江東織以爲席曰西王母也(崔豹古/今注)¶
龍鬚太子有獨坐龍鬚席赤皮席花席經席(東宮/舊事)¶
白菅鵲山至箕尾山其神皆鳥身龍首祀之用白菅爲¶
席(山海/經)¶
紫羅武帝齋於尋真臺紫羅薦地夜二更後西王母至¶
也(漢内/傳)¶
<pb:KR3k0049_WYG_048-87a>¶
蕖席蕖葉草高五人葉色如紺葉形如半月之勢亦曰¶
半月花草無色其質温柔可以爲席(拾遺/記)¶
濡濡方丈山有草名濡濡葉色如紺莖色如漆細軟可¶
縈海人織以爲薦席卷之不盈一手舒之則列坐方國¶
之賓¶
葭席崑崙山有葭紅色可編爲席温柔如毯毛焉¶
雲紈席瀛洲南有金巒之觀有青瑶瓦覆以雲紈之素¶
席用香水柔莞¶
<pb:KR3k0049_WYG_048-87b>¶
麟文燕昭王設麟文席麟文席者錯雜寳飾席爲雲霞¶
麟鳳之狀¶
魚鬚登白鹿山延成君入爲敷魚鬚之席(成公興/内傳)¶
象牙席淮南王爲八公設象牙席(神仙/傳)¶
曬暴薦席庾寔妻毛氏五月曬暴薦席忽見其三嵗女¶
在席下薦上臥驚怛庾滅女真形在别床如故不旬而¶
夭世傳仲夏忌移牀(異/苑)¶
五彩綫編石虎作席以錦囊五雜香以五彩綫編蒲皮¶
<pb:KR3k0049_WYG_048-88a>¶
縁之錦(鄴州/中記)¶
桃枝席安城郡今屬江州出桃枝席(范汪荆/州記)¶
賦席張儼朱異張純三人共詣驃騎將軍朱據據聞三¶
人才名告各爲賦然後乃坐純乃賦席曰席爲冬設簟¶
爲夏施揖譲而坐君子攸宜(文士/𫝊)¶
一席萬金嚴君平成都市賣卜詔徴不起蜀有富人羅¶
仲與君平善問何以不徃曰無車粮仲即與具車馬糧¶
科君平曰吾病身非不足也我有餘而子不足也我有¶
<pb:KR3k0049_WYG_048-88b>¶
餘而子不足奈何以爲不足奉有餘也仲曰吾一席直¶
萬金子無擔石乃云有餘謬矣(高士/𫝊)¶
單席張充爲州治中從事刺史每日坐高床爲從事設¶
單席於地(益都耆/舊𫝊)¶
坐無完席呉隠之字處黙鄄城人轉廣州刺史返舟之¶
日唯身而已宅有茅茨六間坐無完席以蓬爲屏風(鍾/元)¶
(良吏/𫝊)董崑字文通爲大農帑丞坐無完席¶
雲母御席常山爲林大陸曰澤蒹葭蒲葦雲母御席地¶
<pb:KR3k0049_WYG_048-89a>¶
産不爲無珍也(盧毓冀/州論)¶
割席分坐管寜與華歆同席嘗讀書有乗軒冕過門者¶
歆廢書出㸔寜割席分坐曰子非吾友也(世/説)¶
莽煌岱輿山有草名莽煌葉圓如荷去之十步炙人衣¶
服則焦鳥獸不敢近也刈以爲席方冬彌温以枝相摩¶
摩則火出矣(拾遺/記)¶
身温羅威字徳行性至孝母老天寒以身温席而後授¶
其處(搜神/記)¶
<pb:KR3k0049_WYG_048-89b>¶
　　几¶
广物几广也所以广物也(釋/名)¶
投几諸侯之師乆於偪陽荀偃士丐請於荀瑩曰水潦¶
將降懼不能歸請班師智伯怒投之以几出於其間(襄/二)¶
設而不倚薳啟疆曰聖王務行禮不求恥人設几而不¶
倚爵盈而不飲禮之至也(昭/二)¶
倚几左史倚相曰倚几有訓誦之諫(楚/語)¶
賜几呉王稱疾不朝驗問不實及後使人爲秋請上復¶
<pb:KR3k0049_WYG_048-90a>¶
責問呉使使者曰察見淵中魚不祥於是天子賜呉王¶
杖几(漢/書)¶
賜臥几黄香爲尚書郎以香父尚在賜以臥几靈壽杖¶
(東觀/漢記)¶
重賞賜几上初即位先訪求茂詔曰前密令卓茂名冠¶
天下當受天下重賞今以茂爲太傅封褒徳侯賜几杖¶
憑几坐榻馬援憑几而見梁竇子弟文舉坐榻而授徐¶
文高拜(姚信/士緯)¶
<pb:KR3k0049_WYG_048-90b>¶
素憑几太祖爲司空丞相毛玠爲東魯椽太祖平栁城¶
頒所獲物特以素屏風素憑几以賜玠曰君有古人之¶
風故賜以古人之物(魏/志)¶
砍几呂布遣陳登詣太祖因陳布勇而無謀宜早圖之¶
太祖悦始因登求徐州牧不獲及登還布㧞㦸砍几責¶
之¶
撫几劉毅字仲雄以太康六年卒帝撫几驚曰失吾名¶
臣不得生作三公即贈儀同三司(晉/書)¶
<pb:KR3k0049_WYG_048-91a>¶
賜几不朝魏舒以年老稱疾遜位詔賜几杖不朝及錢¶
百萬牀帳簟褥¶
棐几誤刮王羲之字逸少嘗徃門生家見棐几滑淨因¶
書之真草相半後其父誤刮去之門生驚懊累日¶
憑几鼓琴沈麟士字雲禛隠居以篤學爲務恒憑素几¶
鼓素琴(宋/書)¶
筵上賜几王冲爲太子少𫝊武帝以冲前代舊臣特申¶
長幼之敬文帝即位尊大益加常從幸司空徐度宅宴¶
<pb:KR3k0049_WYG_048-91b>¶
筵之上賜之以几(陳/書)¶
玉几不眠咸陽王僖謀逆誅其宮人爲之歌曰可憐咸¶
陽王奈何作事誤金床玉几不能眠夜蹋霜與露(後魏/書)¶
隠几噓嗒南郭子綦隠几而坐仰天而嘘嗒焉似䘮其¶
偶(莊/子)¶
梯几西王母梯几而戴勝(山海/經)¶
玉几天子用玉几(漢舊/儀)¶
黄金几帝受西王母五岳真形經盛以黄金之几(漢武/内傳)¶
<pb:KR3k0049_WYG_048-92a>¶
綈几漢制天子玉几冬則扣綈錦其上謂之綈几公侯¶
皆以木爲几冬則以細厠爲囊憑之不得加綈錦之飾¶
於几案(西京/雜記)¶
白桐几葛仙翁憑白桐几學數十年白桐登仙几化爲¶
白虎三脚兩頭徃徃人見之(㑹稽/典録)¶
漆畫御物三十種有上車漆畫重几大小各一枚(魏武/上䟽)¶
門吏憑几任元褒爲光禄勲孫憑翊徃詣之見門吏憑¶
几視之孫入語任曰吏憑几對客爲非禮任便推之吏¶
<pb:KR3k0049_WYG_048-92b>¶
答云得罰體痛以横木扶之非憑几也孫曰直木横施¶
植其兩足便爲憑几何必狐蹯鵠曲木抱腰(語/林)¶
几板爲文魏朝封文王文王固讓公卿皆當喻㫖司空¶
鄭冲等馳使從阮籍求其文立待之籍時在袁孝尼家¶
宿扶而起書几板爲文無所治定乃冩付信(戴勝竹林/七賢論)¶
五色几石虎御座儿悉漆雕畫皆爲五色花也(鄴中/記)¶
能作几歷陽召秀之剡有一人著平巾袴褶語秀云聞¶
君巧侔班輸刻几尤妙太山府君相召秀之自陳云劉¶
<pb:KR3k0049_WYG_048-93a>¶
政能造數旬而殞石氏猶存作几有名遂以致斃(異/𫟍)¶
金几海中有金臺水出百丈臺其内有金几雕文備制¶
上有百味之食(幽明/録)¶
石几衡山有石室内有石床石几(南岳/記)¶
　　案¶
案檈圓案也¶
爲冩陳楚宋魏謂案爲冩(方/言)¶
同案而食太子常與荆軻同案而食(燕/子)¶
<pb:KR3k0049_WYG_048-93b>¶
玉案之食項王使武涉淮隂侯淮陰侯曰臣故事項王¶
不過中郎官不過執㦸及去項歸漢漢王賜臣玉案之¶
食玉貝之劔臣背之内愧於心(楚漢/春秋)¶
持案進食高祖過趙趙王張敖自特案進食甚恭上蹲¶
踞罵之(史/記)¶
對案不食萬石君石奮子孫有過失不誚讓爲便坐對¶
案不食(漢/書)¶
金銀飾案貢禹奏曰見賜杯案畫文金銀飾非當所以¶
<pb:KR3k0049_WYG_048-94a>¶
食臣下也¶
案上杯酒朱博爲人亷儉自微賤至富貴不食重禄案¶
上不過三杯酒¶
不案上食許后五日一朝皇太后於長樂宮親奉案上¶
食¶
飲時抵案更始韓夫人嗜酒每侍飲見常侍奉事輒怒¶
曰帝方對我飲正用此時持事來手起抵破書案(東觀/記)¶
拜妻奉案魏覇延年元年仕爲光禄大夫妻死長兄伯¶
<pb:KR3k0049_WYG_048-94b>¶
爲娶妻送至官舍覇曰年老兒子備具何用空養他家¶
老嫗爲即自入拜其妻手奉案前内跪曰不敢相屈而¶
妻慚求去¶
每談屏案尹敏字幼季與班彪相友善每相與談論輒¶
屏案不食¶
舉案齊眉梁鴻常賃舂每歸妻爲具食舉案齊眉¶
杯案蔡彤素清在遼東三十年衣無儲副賜錢百萬下¶
至杯案食物大小重沓¶
<pb:KR3k0049_WYG_048-95a>¶
郡作書案江秉之爲新安太守在郡作書案一枚去官¶
畱以付庫(南/史)¶
木案食郭祖深清儉素木案食不過一肉(宋/書)¶
奏案皇太子妃初拜有漆金度足奏案一枚(東宮/舊事)按行¶
曹公器物有奏案五枚又作欹枕以臥視書(陸雲與/兄機書)¶
斫奏案曹公平荆州欲伐呉張昭等皆勸迎曹公唯周¶
瑜魯肅陳距北之計孫權㧞刀斫前奏案曰諸將復有¶
言迎北軍者與此案同(江表/傳)¶
<pb:KR3k0049_WYG_048-95b>¶
雜寳案武帝爲七寳牀雜寳案於桂宮中(西京/雜記)¶
短人案行武帝時東郡獻短人長五寸上疑是山精常¶
令在案行東方朔問曰巨靈汝何以叛阿母徤否(漢武/故事)¶
舉案投江呉戒字貴齊性剛直同業生陳升爲賊戒見¶
之升爲設食戒曰汝已爲賊奈何爲設食因舉案投江¶
中令其趣降(廣陵/傳)¶
金案呉興人沈羲爲仙人所迎上見老君玉女以金案¶
玉杯藥賜羲曰此神仙丹不死之藥(神仙/傳)¶
<pb:KR3k0049_WYG_048-96a>¶
玉案石季龍以宮人爲女官門下通事以玉案行文書¶
有案置石百文山上有石房内有案置石書二卷(異/苑)¶
　　杖¶
鄧林夸父與日競走渴飲河渭不足北走大澤未至道¶
死棄其杖化爲鄧林(山海/經)¶
青笻之杖老子當周之末居及景日室之山與世人絶¶
跡唯有黄髮老叟五人手中捉青笻之杖出入室中與¶
老子共談天地之數(拾遺/録)¶
<pb:KR3k0049_WYG_048-96b>¶
杖藜子貢乘大馬軒車不容巷徃見原憲杖藜應門(莊/子)¶
荷杖孔子之弟子從遠方來者孔子荷杖而問曰子之¶
父不有恙乎持杖而揖之問曰子之母不有恙乎置杖¶
而問曰子之兄弟不有恙乎杙步而倍之問曰子之妻¶
子不有恙乎故孔子以六尺之杖論貴賤之等辨親疏¶
之義又况于以尊位厚禄乎(呂/覧)¶
奪杖以敲邾莊公與夷射姑飲酒私出閽乞肉焉奪之¶
杖以敲之(定/上)¶
<pb:KR3k0049_WYG_048-97a>¶
鳩杖漢高祖與項藉戰京縈間遁叢薄中時有鳩鳴其¶
樹追者不疑遂得脱及即位異此鳥故作鳩杖賜老人¶
也(風俗/通)¶
金杖漢文帝微服過魯魯少年拄金杖出應門(捜神/記)¶
九節杖孝武皇帝登少室見一女子以九節杖仰指曰¶
閉左目開右目氣且絶久乃蘇息武帝使問之所行何¶
等女子不答東方朔曰婦人食日精者(劉根/别傳)¶
玉箱杖帝先有玉箱杖是西湖母所獻帝甚愛之崩後¶
<pb:KR3k0049_WYG_048-97b>¶
故以入槨其年人有於扶風郿市中買得者帝時左右¶
侍人識之告有司詰聞云見市中有一人賣之實不知¶
賣杖主名也(漢武/内傳)¶
卭竹杖張騫曰臣在大夏時見邛竹杖蜀布問曰安得¶
此大夏國人曰吾賈人徃市之身毒身毒在大夏東南¶
可數千里(史/記)¶
青藜杖劉向於成帝之末校書天禄閣專精覃思夜有¶
老人著黄衣植青藜杖扣門而進見向暗中獨坐誦書¶
<pb:KR3k0049_WYG_048-98a>¶
老人乃吹杖端出火因以照向具説開闢以前向因受¶
五行洪範之文恐辭説繁廣向乃裂裳及紳以記其言¶
至曙而去請問姓名答曰我是太乙之精天帝聞金卯¶
之子有博學者下而觀焉乃出懷中竹牒有天文地圖¶
之書余畧授子焉至向子歆從授其術向亦不悟其妙¶
也(拾遺/録)¶
積竹刺杖昌邑王賀徵爲天子到榮陽買積竹刺杖二¶
枚龔遂諫曰積竹刺杖者驕蹇少年杖也大王奉大喪¶
<pb:KR3k0049_WYG_048-98b>¶
當拄竹杖(新/亭)¶
賜玉杖嘉平中袁逢為三公賜玉杖(華嶠後/漢書)¶
青蘆杖糜竺用陶朱計術日益富有室庫千間竺常賑¶
生恤死家内馬廐旁有古塚夜聞泣聲尋之見婦訢云¶
漢末為赤眉所害剖棺見剥乞更深埋并乞敝衣自掩¶
竺從其言後歴一年復見前婦云君財寳可支一世應¶
遭大厄今以青蘆杖一枚長九尺報君衣棺之惠竺挾¶
杖而歸所住鄰家常見竺家有一青氣如龍蛇之狀又¶
<pb:KR3k0049_WYG_048-99a>¶
有青衣童子數人來云縻竺家當有火賴君能恤斂枯¶
骨天道不孤君徳故來攘却此灾使君財物不盡旬日¶
火從庫起燒其珠玉十分遺一火盛之時見青衣童子¶
十數來撲火又有氣如雲覆火上即滅(拾遺/録)¶
延年杖文帝引漢太尉楊彪待以客禮賜之几杖詔曰¶
夫先王制几杖之錫所以賔禮黄耆褒崇元老也昔孔¶
光卓茂以淑徳高年受兹嘉鍚其賜公延年杖及憑几(魏/志)¶
起弱周宣爲郡史太守楊沛夢人曰八月一日曹公當¶
<pb:KR3k0049_WYG_048-99b>¶
至必與君杖飲以藥酒宣占之曰夫杖起弱藥治人病¶
八月一日黄巾賊必滅至時果敗¶
藜杖魏帝嘗賜景帝春服帝以賜山濤又以其母老年¶
幷賜藜杖一枚(晉/書)¶
掛杖頭阮宣子出行常以百錢掛杖頭每至酒家輒活¶
醉而歸¶
御府杖甄琛拜侍中以其衰老詔賜御府杖朝直杖以¶
出入(後魏/書)¶
<pb:KR3k0049_WYG_048-100a>¶
青竹杖費長房欲求遒而顧家夏壺公乃斷一青竹杖¶
與長房身等使懸之舍見家人後以爲縊死大小驚號¶
遂殯葬之長房立其傍人無見者後長房歸家人不信¶
是房房曰徃日所葬竹且發塚視杖猶在(神仙/傳)¶
竹杖壺公遣長房歸以一竹杖與之騎此當到家以杖¶
投葛陂中長房騎杖忽然如睡便到家以杖投葛陂中¶
顧之乃青龍也¶
銀角桃杖今賜足下銀角桃杖一枚(魏武帝與/楊彪書)¶
<pb:KR3k0049_WYG_048-100b>¶
甘蔗爲杖魏文嘗與平虜將軍劉勲奮威鄧展共食飲¶
宿聞展有手臂曉五兵余與論劍酒酣耳熱方食甘蔗¶
使以爲杖下殿交三中其臂(典/論)¶
銀杖陳敏孫皓之世爲江夏太守自建業赴職聞宮亭¶
廟驗過乞在任安穏當許上銀杖一枚年限既滿作杖¶
擬以還廟撫捶鐵以爲幹以銀塗之尋徴爲散騎常侍¶
徃宮亭送杖於廟中乞即進路日晚降神巫宣教曰陳¶
敏許我銀杖今以塗杖見與投杖水中當送以還之欺¶
<pb:KR3k0049_WYG_048-101a>¶
蔑之罪不可容也於是取杖看之剖視衆見鐵幹乃置¶
之湖中杖浮在水上其疾如飛遥到敏舫前敏舟遂覆¶
也(神異/記)¶
杖瘞㧞出陳留史均字威明嘗得病臨死謂其母曰我¶
得復生埋我杖瘞我若杖㧞出之及死埋杖如其言七¶
日徃視杖果㧞即掘出之便平復如故(列異/傳)¶
塔形謝尚夢其父告之曰西南有氣至衝人必死勿當¶
其鋒見塔寺可禳未暇立寺可杖頭刻作塔形見有氣¶
<pb:KR3k0049_WYG_048-101b>¶
來指之尚如其言置杖左右果有黒氣衝尚家尚以杖¶
指之氣即迴散闔門獲全氣所經處數里無復孑遺(塔/記)¶
山桃杖後魏河澗邢巒字山賔遷殿中侍御史嘗有疾¶
策山桃杖帝問此何杖荅曰臣源杖太武諱燾故言焉(談/藪)¶
金杖佛圖澄死以澄所服金杖銀鉢内著棺中經後再¶
開棺視之不見體骨唯見杖鉢(二石/僞事)¶
杖生成榛祗洹精舍西北四里有榛林名曰得眼本有¶
五百盲人佛爲説法盡得眼開盲人喜刺杖著地頭面¶
<pb:KR3k0049_WYG_048-102a>¶
作禮杖遂生長成榛(法顯/記)¶
青竹杖南野縣有漢監匠陳鄰其人通靈夜嘗乗龍還¶
家其婦懷身母疑與外人通密看乃知是鄰乘龍龍至¶
家輒化成青竹杖隣内致户前母不知因將杖去須臾¶
光彩滿堂俄爾飛失杖乃御雙鵠還(鄧徳明/南康記)¶
聖賢爲杖夫居高者自處不可以不安履危者任杖不¶
可以不固自處不安則墜任杖不固則顚是聖人居高¶
處上則以仁義爲巢乘危履傾則以聖賢爲杖也(陸賈/新語)¶
<pb:KR3k0049_WYG_048-102b>¶
麒麟角杖劉向别𫝊曰有麒麟角杖¶
　　牀¶
安身説文牀安身之几坐徐曰牀即以安身也廣韻簀¶
也釋名裝也所以自裝載也廣韻棲謂之牀¶
異名牀齊魯謂之簀陳楚之間謂之第北燕朝鮮謂之¶
蔡秦晉之間謂之杠南楚趙東齊海岱之間謂之梓衛¶
之北郊趙魏之間謂之牒(方/言)¶
殺孟陽齊無知弑其君殺孟陽于床注云陽小臣代公¶
<pb:KR3k0049_WYG_048-103a>¶
居床(莊/上)¶
登子反牀楚子圍宋宋人懼使華元夜入楚師登子反¶
之牀起之曰寡君使元以病告(宣/下)¶
下氷而牀夏子庚卒楚子使薳子馮爲令尹訪於申叔¶
豫叔豫曰國多寵而王弱國不可爲也遂以疾辭方暑¶
掘地下氷而牀焉重繭衣裘鮮食而寢楚子使醫視之¶
復曰瘠則甚矣而血氣未動乃使子南爲令尹(襄/三)¶
牀第不安晉獻公寢而不寐叔虎曰床第之不安耶驪¶
<pb:KR3k0049_WYG_048-103b>¶
姬之不存側耶(國/語)¶
筐牀麗之姬艾封人之子也晉國之始得之也泣涕沾¶
襟及其至于王所與王同匡床食芻豢而後悔其泣也¶
(莊/子)¶
象牀孟嘗君至楚獻象床郢之登徒直送之不欲行見¶
孟嘗君門人公孫戍曰象牀之直千金傷此若髪標妻¶
賣息不足以償足下能使僕無行先人有寳劔願獻之¶
戍曰諾(戰國/策)¶
<pb:KR3k0049_WYG_048-104a>¶
簀床袁術僭號人情離叛欲北至青州曹操使劉備邀¶
之至江寜坐簀牀而嘆曰袁術乃至於此乎歐血而死¶
(范&KR0110;後/漢書)¶
板牀向栩性卓詭常於竈北坐板牀上如是積久板乃¶
有膝踝足指之處¶
夏坐榆牀羊茂字季寳爲東郡太守冬日坐白羊皮夏¶
月坐一榆木板牀蔬食出界買鹽豉食之¶
夏坐板牀薛淳爲漢中太守夏但坐板牀不設席冬坐¶
<pb:KR3k0049_WYG_048-104b>¶
羊皮河内高𢎞爲瑯瑘相亦然也¶
客臥下牀陳登字元龍許氾與劉備并在荆州牧劉表¶
坐氾曰陳元龍湖海之士豪氣不除備問氾君言豪有¶
事耶氾曰昔遭亂過下邳見元龍無主客之意元龍不¶
相與語自上牀臥使客臥下牀備曰君有國士之名今¶
天下大亂帝王失所望君憂國忘家有濟世之意而君¶
求田問舍言無可采是元龍所諱何縁當與君語如小¶
人欲臥百尺樓上臥君於地下何但上下牀之間耶表¶
<pb:KR3k0049_WYG_048-105a>¶
大笑(魏/志)¶
此坐可惜武帝㑹宴凌雲臺衛瓘託醉因跪帝牀前曰¶
臣欲有言因以手撫帝牀曰此坐可惜帝意乃悟因謬¶
曰公真甚大醉也瓘於此不復言(晉/書)¶
撫牀呼字齊獻王攸特爲文帝所寵愛每見攸輒撫牀¶
呼其小字曰此桃符坐也幾爲太子者數矣¶
詔升御床中宗既登尊號百官陪列詔王導升御床共¶
坐導固辭曰太陽下同萬物蒼生何由仰照中宗乃止¶
<pb:KR3k0049_WYG_048-105b>¶
小牀獨坐陶淡字起靜好道養年十五六便絶穀設小¶
牀常獨坐不與人共¶
御牀忽䧟桓𤣥從荆州下都簒位所坐御牀忽䧟殷仲¶
文進曰將聖徳深厚地不能載𤣥大悦¶
地牀公孫鳳隠於昌黎九城寢於地牀也(燕/書)¶
局脚床武帝初開國有司奏東西堂於局腳牀銀塗釘¶
上不許使用直脚釘用鐵也(沈約/宋書)¶
眠牀有血江湛爲元兇劭所害初湛家數見怪異未敗¶
<pb:KR3k0049_WYG_048-106a>¶
少日所眠牀忽有數斗血¶
坐牀生埃王微不仕元兇之數微尋書玩古遂至足不¶
履地終日端坐牀皆生埃惟當坐處獨淨¶
牀狹自開羊戎好爲雙聲江夏王義恭嘗設齊使戎布¶
床須臾王出以牀狹乃自開牀戎曰官家恨狹更廣方¶
寸王笑曰卿豈雙聲惟喜乃辨士也¶
移我遠客張敷爲中書舍人狄當周起善管務要以敷¶
同省名家欲詣之超曰彼若不相容接便不如不徃詎¶
<pb:KR3k0049_WYG_048-106b>¶
可輕行當日吾等幷已員外郎矣何憂不得共坐敷先¶
方設二牀去壁三尺二客就席數呼左右曰移我逺客¶
起等失色而去其自接過如此¶
焚瓊坐牀王僧達大明中以歸順功封寜陵縣五等侯¶
遷中書舍人黄門郎路瓊之太后兄慶之孫也宅與僧¶
達等幷嘗盛車服詣僧達僧逹將獵已改服瓊之就坐¶
僧達乃不與語謂曰身昔門下騶人路慶之者是何親¶
遂焚瓊之所坐之床¶
<pb:KR3k0049_WYG_048-107a>¶
江教移牀紀僧真幸於武帝稍歷軍校容表有士風謂¶
帝曰臣小人出自本縣武吏遭逢聖時陞勞至此爲兒¶
婚得荀昭先女即時無復所須惟就陛下乞作士大夫¶
帝曰江教謝籥我不得歷此意可自詣之僧真承㫖詣¶
教登榻坐定教便命左右曰移吾牀讓之僧真喪氣而¶
退(齊/書)¶
拂牀虞愿除後軍將軍褚彦回詣愿不在見其眠牀上¶
積塵埃有書數卷彦回歎曰虞君亷清乃至於此令人¶
<pb:KR3k0049_WYG_048-107b>¶
掃地拂床而去¶
舊床致歸竟陵王子良爲㑹稽郡閣下有虞翻舊牀罷¶
任還乃致以歸後於西邸起古齋多聚古人器服以充¶
之¶
玳瑁牀少帝夜醉蕭坦之與曹道中挾抱還延昌殿置¶
玳瑁牀上又韓嫣以玳瑁爲牀(西京/雜記)¶
蹙柏魚宏性奢侈侍妾百餘人不勝金翠服玩車馬皆¶
一時之絶有眠牀一張皆是蹙柏四面周匝無一有異¶
<pb:KR3k0049_WYG_048-108a>¶
通用銀鏤金花兩重爲脚也(梁/書)¶
六尺方牀賀革字文明少以家貧躬耕供養年二十餘¶
輟耒就受父業精力不怠有六尺方牀思義未達則横¶
臥其上不盡其義終不肯食¶
金牀西域龜兹等國其王坐金牀隨太嵗與其妻幷坐¶
接客¶
板床隨隂魏収讀書夏月坐板牀隨樹陰諷誦積年牀¶
板爲之鋭減而精力不輟(後魏/書)¶
<pb:KR3k0049_WYG_048-108b>¶
七寳牀韓武除龍驤將軍郢州刺史獻七寳牀象牙席¶
蘭錡自遶侯景既簒位聞義師轉近猜忌彌深牀前蘭¶
錡自遶然後見客(南/史)¶
膝痕長沙王懿孫藻性恬靜獨處一室牀有膝痕宗室¶
衣冠莫不楷則¶
玉牀世本曰紂爲玉牀¶
支木爲牀老萊子隠蒙山之陽支木爲牀(皇甫謐/高士傳)¶
珊瑚牀武帝受西王母真形六甲雲飛十二事帝盛以¶
<pb:KR3k0049_WYG_048-109a>¶
黄金几封以白玉函珊瑚爲牀紫錦爲帳安著柏梁臺¶
上(武帝/内傳)¶
七寳牀武帝爲七寳牀雜寳屏風列寳帳設於桂宮中¶
時人謂之四寳宫(西京/雜記)¶
畫石牀上董威常臥延清之室以畫石爲牀文如錦也¶
石體甚輕出在郅支國上設紫瑠璃帳火齊屏風(拾遺/記)¶
象牀石季倫屑沉水之香如塵末而置象牀上使所愛¶
者踐之無跡則賜珍珠百琲若有跡者則節其飲食令¶
<pb:KR3k0049_WYG_048-109b>¶
體弱故閨中相戲曰爾非細骨輕軀那得百琲珍珠¶
局脚石牀長沙郡有賈誼所穿井井傍有局脚石床一¶
牀可容一人坐其形古制云誼所坐牀也(盛/荆)¶
石牀金鄉焦氏山北有漢司𨽻校尉曾峻塜前有石牀¶
長八尺瑩摩鮮明叩之即鳴時太尉從事中郎𫝊珍之¶
諮議参軍周安穆折石牀各取一頭爲曾氏之後所訟¶
(西征/記)¶
牀方三丈石虎御牀辟方三丈其餘牀皆局脚高下六¶
<pb:KR3k0049_WYG_048-110a>¶
寸後宮别坊中有小形玉牀有轉闗林射鳥獸(鄴中/記)¶
沉香板牀沙門支法存有八尺沉香板牀刺史王淡息¶
切求不與遂殺而籍焉後息疾存出爲崇也(異/苑)¶
牀塵不拂簡文爲撫軍時所作牀牀上塵不聽左右拂¶
見鼠行視以爲佳(語/林)¶
因帖臥牀袁紹年少時曾夜以劔遣人擲魏武帝下不¶
著帝揆其後必高因帖臥牀劔至果焉(世/説)¶
緝石爲牀頻斯國有楓林林東有大石室可容萬人坐¶
<pb:KR3k0049_WYG_048-110b>¶
壁上刻爲三皇之象天皇十二頭地皇一十一頭人皇¶
九頭皆龍身亦有膏燭之處緝石爲牀牀上有漆疽深¶
二三寸(拾遺/録)¶
筐牀明者無所不見人王處筐牀之上而天下治(上/書)¶
　¶
　¶
　¶
　天中記卷四十八¶
