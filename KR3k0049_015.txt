# -*- mode: mandoku-view; -*-
#+TITLE: 天中記
#+DATE: 2015-08-24 23:32:41.433359
#+PROPERTY: ID KR3k0049
#+PROPERTY: BASEEDITION WYG    
#+PROPERTY: JUAN 卷十五
<pb:KR3k0049_WYG_015-1a>¶
欽定四庫全書¶
　天中記巻十五¶
　　　　　　　　　　　　明　陳耀文　撰¶
　　臺¶
臺觀四方髙白臺有木曰榭(爾/雅)¶
鈞臺椒舉曰夏啓有鈞臺之享(左昭/四)啓筮享神於大陵¶
之上是為鈞臺之享(歸/藏)¶
璿臺夏后啓筮享神於晋之墟作為璿臺於水之陽(上/)¶
<pb:KR3k0049_WYG_015-1b>¶
九成有娀氏有二佚女為之九成之臺飲食必以鼓帝¶
令燕徃視之鳴若謚隘(吕覧/音初)¶
瑶臺桀作瑶臺殫百姓之財伊尹諫之桀曰吾有天下¶
猶天之有日日亡吾乃亡矣(新/序)¶
鹿臺紂為鹿臺七年而成其大三里髙千尺臨望雲雨¶
(新/序)竹書紀年曰武王親禽帝受於南單之臺遂分天之¶
明南單之臺蓋鹿臺之異名也(水經/注)¶
靈臺文王比出羑里周公旦築為靈臺(六/韜)文王為玉門¶
<pb:KR3k0049_WYG_015-2a>¶
築靈臺以正紂之失(淮南/子)周文王作為靈臺及於池沼¶
澤及朽骨(新/序)武王有靈臺之復而賢者進也(管威公/問篇)¶
重璧天子遊於河濟盛君獻女為造重璧臺(穆天/子傳)濮州¶
璧玉臺穆天子為盛姫所造也今旁地猶多珉石(郡國/志)¶
誃臺周景王作洛陽誃臺論語云誃子之足誃别離也¶
(噐/文)¶
中天穆王之時西極之國有化人來以王之宫室卑陋¶
不可處王乃為之改築土木之功赭堊之色無遺巧焉¶
<pb:KR3k0049_WYG_015-2b>¶
五府為虚而臺始成焉高千仭臨終南之上號曰中天¶
之臺(列/子)¶
鳯臺蕭史者瓊姿偉爍風神超邁善吹簫作鸞鳯之響¶
秦穆公有女字弄玉好之公遂以妻焉日教弄玉作鳯¶
鳴居數年吹簫似鳯聲鳯凰來止其屋公為作鳯臺夫¶
婦止其上不飲不食不下數年一旦弄玉乗鳯蕭史乗¶
龍昇天而去秦為作鳯女祠時聞簫聲(列仙傳/拾遺)¶
思烟晋文公焚林以求介之推有白鵶遶煙而噪或集¶
<pb:KR3k0049_WYG_015-3a>¶
之推之側火不能焚晋人嘉之起一髙臺名曰思烟臺¶
(拾遺/記)¶
九層晋靈公造九層臺費用億萬謂左右曰敢有諫者¶
斬荀息聞之上書求見靈公張弩持矢見之謂曰子欲¶
諫邪息曰不敢諫也臣能累十二博碁加九雞子其上¶
公曰子為寡人作之息即正顔色定志氣以碁子置下¶
加九雞子其上左右慴息靈公扶伏氣息不續公曰危¶
哉危哉息曰是不危也復有危於此者公曰願復見之¶
<pb:KR3k0049_WYG_015-3b>¶
息曰九層之臺三年不成男不得耕女不得織國用空¶
虚隣國謹議將欲興兵社稷亡滅君欲何望靈公曰寡¶
人之過乃止於此即壞九層之臺(說/苑)¶
彈人晋靈公不君厚歛以彫墻從臺上彈人而觀其辟¶
丸也(左宣/二)¶
望母洧水南有鄭莊公望母臺莊姜惡公寤生與叚共¶
居叚不弟姜氏無訓莊公居夫人於城潁誓曰不及黄¶
泉無相見也故成臺以望母用伸在心之思感考叔之¶
<pb:KR3k0049_WYG_015-4a>¶
言忻大隧之賦洩洩之慈有加融融之孝得常矣(水經/注)¶
層臺楚莊築層臺延石千重延壤百里士有反三月之¶
糧者大臣諫者七十二人皆死矣有諸御己者違楚百¶
里委其耕而入見莊王莊王謂之曰諸御己來汝將諫¶
邪諸御己曰君有義之用有法之行且已聞之土負水¶
者平木負䋲者正君受諫者聖君築層臺延石千重延¶
壤百里民之釁咎血成於通塗然且未敢諫也已何敢¶
諫乎因歴陳天子諸侯不尊賢用諫身死國亡之事遂¶
<pb:KR3k0049_WYG_015-4b>¶
趨而出楚王遽而追之曰己子反矣吾固將用子之諫¶
日遂觧層臺而罷民楚人歌之曰薪乎萊乎無諸御己¶
訖無子乎萊乎薪乎無諸御己訖無人乎(說/苑)¶
强臺令尹子佩請飲楚王莊王許諾子佩疏揖北靣立¶
於殿下曰昔者君王許之今不果徃意者臣有罪乎莊¶
王曰吾聞子具於强臺强臺者南望料山以臨方皇左¶
江而右淮其樂㤀死若吾薄徳之人不可以當此樂也¶
恐留而不能反(淮南/子)¶
<pb:KR3k0049_WYG_015-5a>¶
昆昭周靈王二十三年起昆昭之臺亦名宣昭聚天下¶
異木神工篩水精以為泥臺髙百丈昇之以望雲色(論/遺)¶
馳底晋平公使叔向聘於呉呉人拭舟以逆之左右五¶
人右五百人有繡衣而豹裘者有錦衣而狐裘者叔向¶
歸以吿平公平公曰呉其亡乎奚以敬舟奚以敬民叔¶
向對曰君為馳底之臺上可以發千兵下可以陳鐘鼓¶
諸侯聞君者亦曰奚以敬臺奚以敬民所敬咎異也於¶
是平公乃罷臺(說/苑)¶
<pb:KR3k0049_WYG_015-5b>¶
施恵晋平公置酒於施恵之臺(史樂/書)¶
章華靈王建章華之臺與登焉王曰臺美伍舉曰臣聞¶
國君服寵以為美安民以為樂克聼以為聰致逺以為¶
明不聞以土木之崇髙蟲鏤之刻畵金石之清音絲竹¶
之淒唳以之為美前莊王為匏(呉越/作抱)居之臺髙不過望¶
國氛大不過容宴豆木不妨守備用不煩官府民不敗¶
時務官不易朝常今君為此臺七年國人怨焉財用盡¶
焉年榖敗焉百姓煩焉諸侯忿怨卿士訕謗豈前王之¶
<pb:KR3k0049_WYG_015-6a>¶
所盛人君之美者耶靈王即除土去餙不遊於臺(楚語/呉越)¶
(春/秋)昔靈王不君其臣箴諫以不入乃築臺於章華之上¶
罷弊楚國其民不忍飢勞之殃三軍叛亂於乾谿(呉/語)邊¶
讓賦云靈王遊雲夢之中息於&KR0878;臺之上前方淮之水¶
左洞庭之波右顧彭蠡之隩南望巫山之阿遂造章華¶
之臺(後漢/傳)楚子成章華之臺願與諸侯落之(左昭/七)¶
三休翟王使使至楚楚王誇使者以章華之臺臺甚髙¶
三休乃至楚王曰翟國亦有此臺乎使者曰否翟窶國¶
<pb:KR3k0049_WYG_015-6b>¶
也惡見此臺也翟王之自為室也堂髙三尺壤堦三累¶
茒茨弗剪采椽弗刮且翟王猶以作之者大苦居之者¶
大佚翟國惡見此臺也楚王媿(賈𫝊/新書)¶
乾谿楚靈王作乾谿之臺五百仭之髙欲登浮雲窺天¶
文(陸賈/新語)¶
妨農宋皇國父為平公築臺妨於農収子罕請俟農功¶
之畢築者謳曰澤中之晳實興我役邑中之黔實慰我¶
心子罕聞之執扑抶其不勉者曰吾儕小人皆有闔廬¶
<pb:KR3k0049_WYG_015-7a>¶
以避燥濕寒暑今君為一臺而不速成何以為役注善¶
子罕分謗(左襄/十七)¶
重華昔衛靈公坐重華之臺侍御數百随珠照日羅衣¶
從風仲叔御諫曰昔桀行此而滅紂用此以亡今四境¶
内侵諸侯加兵土地日削百姓乖離今君王内寵無乃¶
大盛歟公下席再拜曰寡人過矣㣲子之言社稷傾㡬¶
於是出宫女之不進者數百人百姓大恱子貢聞之曰¶
所謂能受諫也(王孫子/新書)¶
<pb:KR3k0049_WYG_015-7b>¶
長庲景公築長庲之臺晏子侍坐觴三行晏子起舞曰¶
嵗已暮矣而禾不穫忽忽矣若之何嵗已寒矣而役不¶
罷惙惙矣如之何舞三而涕下沾襟景公慙焉為之罷¶
長庲之役(晏/子)¶
露寢齊景公為路寢之臺成而不通焉柏常騫曰為臺¶
甚急臺成君何為不通焉公曰然梟昔者鳴其聲無不¶
為也吾惡之甚是以不通焉柏常騫曰臣請禳而去之¶
公曰何具對曰築新室為置白茅焉公使為室成置白¶
<pb:KR3k0049_WYG_015-8a>¶
茅焉柏常騫曰用事明日問公曰今昔聞梟聲乎公曰¶
一鳴而不復聞使人徃視之梟當陛布翼伏地而死(說/苑)¶
柏寢景公與晏子遊於少海登柏寢之臺而還望其國¶
曰美哉泱泱乎堂堂乎後世將孰有此晏子對曰其田¶
成氏乎公泫然出涕曰不亦悲乎寡人有國而田成氏¶
有之今為之奈何晏子對曰君何患焉若君欲奪之則¶
近賢而逺不肖治其煩亂緩其刑罰賑貧窮而恤孤寡¶
行恩恵而給不足民將歸君則雖有十田成氏其如君¶
<pb:KR3k0049_WYG_015-8b>¶
何(韓非/子)¶
遄臺齊侯至自田晏子侍於遄臺飲酒樂公曰古而無¶
死其樂若何晏子對曰古而無死則古之樂也君何得¶
焉昔爽鳩氏始居此地季萴因之有逢伯陵因之蒲姑¶
氏因之而後太公因之古者無死爽鳩氏之樂非君所¶
願也(左昭二/十年)¶
九重景公使人於楚楚王與之上九重之臺顧使者曰¶
齊有臺若此乎使者曰吾君有治位之坐土階三等茅¶
<pb:KR3k0049_WYG_015-9a>¶
茨不翦樸椽不斵者猶以謂為之者勞居之者泰吾君¶
惡有臺若此者於是楚王蓋悒如也(韓詩/外傳)¶
檀臺簡公與婦人飲酒於檀臺成子遷諸寢公執戈將¶
擊之太史子餘曰非不利也將除害也(左哀/十四)¶
凌陽陳恵侯大城因起凌陽之臺未終而坐法死者數¶
十人又執三監吏夫子適陳見陳侯與俱登臺而觀焉¶
夫子曰羙哉此臺自古聖王之為臺未有不戮一人而¶
能功成若此者也陳侯黙然而退遽竊赦所執吏既而¶
<pb:KR3k0049_WYG_015-9b>¶
見夫子問曰昔周作靈臺亦戮人乎荅曰文王之興附¶
者六州六州之衆各以子道來故區區之臺未及期月¶
而既成矣何戮之何夫以少少之衆能立大大之功唯¶
君耳(孔叢/子)¶
&KR0878;臺楚王將游&KR0878;臺司馬子期諫王怒令尹子西駕於¶
殿下曰今&KR0878;臺之觀不可失也王喜子西出從十里還¶
引轡曰夫子期忠臣也若臣䛕臣也願王賞忠而誅䛕¶
也王乃還(家/語)¶
<pb:KR3k0049_WYG_015-10a>¶
漸臺貞姜者楚昭王夫人也王出遊留夫人漸臺之上¶
而去王聞江水大至使使者迎夫人忘持其符使者至¶
請夫人夫人不去於是使者取符則水大至臺崩夫人¶
流而死(列女/傳)¶
姑蘇闔閭造姑蘇臺經營九年始成其臺髙三百丈廣¶
八十四丈望見三百里外作九曲路以登之(吴地/記)越王¶
得神木一䨇大二十圍長五十尋陽為文梓隂為楩楠¶
巧工施校制以規䋲雕治圎轉刻削磨礱分以丹青錯¶
<pb:KR3k0049_WYG_015-10b>¶
畫文業婪以白璧鏤以黄金狀類龍蛇文彩生光乃使¶
大夫種獻之於呉王呉王大恱呉子胥諫曰王勿受也¶
昔者桀起靈臺紂起鹿臺隂陽不和寒暑不時五榖不¶
熟天與其災民虚國變遂取滅亡大王受之必為越王¶
所戮呉王不聼遂受而起姑蘇之臺三年聚材五年乃¶
成髙見二百里(呉越/春秋)越王既獻西施復使大夫種請糴¶
以入其意子胥曰夫虎不可餧以食蝮蛇不恣其意今¶
大王捐國家之福以饒無益之讎棄忠臣之言而順敵¶
<pb:KR3k0049_WYG_015-11a>¶
人之欲臣必見越之破呉豸鹿游於姑胥之臺&KR0878;榛蔓¶
於宫闕願王覧武王伐紂之事也呉王聼宰嚭之言與¶
越粟萬石(上/)伍被諫淮南王曰昔子胥諫呉王呉王不¶
用廼曰臣今見麋鹿游於姑蘇之臺也(本/傳)¶
如皇越伐呉乃先宣言曰我聞呉王築如皇之臺掘深¶
池疲苦百姓煎靡財貨以盡民力余來為百姓誅之(韓/子)¶
洪波趙簡子有臣曰周舎立於門下抱筆執牘從之書¶
過簡子與之居無㡬死後與諸大夫飲於洪波之臺酒¶
<pb:KR3k0049_WYG_015-11b>¶
酣泣曰千羊之皮不如狐之一腋衆人之唯唯不如周¶
舎之諤諤今舎死吾亡無日矣(韓詩/外傳)¶
召兵秦康公築臺三年&KR0878;人起兵將欲以兵攻齊任妄¶
曰飢召兵疾召兵亂召兵勞召兵君築臺三年今&KR0878;人¶
起兵將攻齊臣恐其攻齊為聲而以襲秦為實也不如¶
備之戍東邊&KR0878;人輟行(韓非/子)¶
瑤臺齊威王遊於瑶臺成侯卿來奏事從車羅綺甚衆¶
王望之謂左右曰來者何為者也左右曰成侯卿也王¶
<pb:KR3k0049_WYG_015-12a>¶
曰國至貧也何出之盛也成侯卿至王問其說對曰忌¶
舉田居子為西河而秦梁弱忌舉田解子為南城而楚¶
人抱羅綺而朝忌舉黔涿子為冥州而燕人給牲趙人¶
給盛忌舉田種首子為即墨而於齊足究忌舉北郭刁¶
勃子為大士而九族益親民益富舉此數良人者王枕¶
而卧耳何患國之貧哉(說/苑)¶
范臺梁恵王觴諸侯於范臺酒酣請魯君舉觴魯君擇¶
言曰昔者楚王登强臺而望崩山左江而右湖以臨彷¶
<pb:KR3k0049_WYG_015-12b>¶
徨其樂㤀死遂盟强臺而弗登曰後世必有以高臺陂¶
池亾其國者今主君前夾林而後蘭臺强臺之樂也可¶
無戒與(魏/䇿)¶
叢臺趙武靈王建叢臺於邯鄲(前漢/書)夫全趙之時武力¶
鼎士&KR0008;服叢臺之下者一旦成市(本/傳)楚築章華於前趙¶
建叢臺於後(東京/賦)史記趙武靈王起叢臺太子圍之三¶
月(薛綜/注)郡國志曰邯鄲有叢臺故劉劭趙郡賦曰結雲¶
閣於南宇立叢臺於少陽者也(水經/注)¶
<pb:KR3k0049_WYG_015-13a>¶
中天魏襄王將起中天臺令曰敢諫者死許綰負操鍤¶
入曰聞大王將起中天臺臣願加一力王曰子何力有¶
加綰曰雖無力能商臺王曰若何曰臣聞天與地相去¶
萬五千里今王因而半之當起七千五百里之臺高既¶
如是其趾湏方八千里盡王之地不足以為臺趾古者¶
堯舜建諸侯地方五千里王必起此臺先以兵伐諸侯¶
盡有其地猶不足又伐四夷得方八千里乃足以為臺¶
趾材木之積人徒之衆倉廪之儲數以萬億度八千里¶
<pb:KR3k0049_WYG_015-13b>¶
之外當定農畝之地足以奉給王之臺者臺具以備乃¶
可以作魏王黙然無以應乃罷起臺(新/序)¶
逃債周赧王雖居天子之位為諸侯所侵逼與家人無¶
異多負責於民無以歸之乃上臺以避之故周人因名¶
其臺曰逃債臺故洛陽南宫簃臺是也(帝王/世紀)¶
黄金黄金臺易水東南十八里燕昭王置千金於臺上¶
以延天下之士(上谷郡/圖經)燕昭為郭隗築臺今在幽州燕¶
王故城中土人呼為賢士臺亦謂之招賢臺(述異/記)叚匹¶
<pb:KR3k0049_WYG_015-14a>¶
磾進屯故安縣故燕太子丹金臺(王隠/晉書)固安縣金臺陂¶
西北有釣臺高十丈陂北十餘歩有金臺有小金臺臺¶
北有蘭馬臺並悉髙數丈秀峙相對翼臺左右水流經¶
通長廡廣宇周旋被浦棟堵咸淪柱礎尚存耆舊咸言¶
昭王禮賔廣延方士至如郭隗樂毅之徒鄒衍劇辛之¶
儔宦遊歴說之民自逺而届者多矣不欲令諸侯之客¶
伺隟燕邦故修建下都舘之南垂言燕昭創之於前子¶
丹踵之於後(水經/注)傳逮𫐠遊賦曰出北薊歴良鄉登金¶
<pb:KR3k0049_WYG_015-14b>¶
臺觀武陽雨城遼郭舊迹冥芒(上/)¶
　按史記云昭王為郭隗改築宫而師事之孔文舉與¶
　曹公書昭王築臺以尊郭隗善注止引築宫事鮑昭¶
　詩將起黄金臺善引圗經晉書俱不云史記御覧乃¶
　引史昭王置千金云云士謂之黄金臺不知所據¶
崇霞昭王時廣延國來獻善舞者二人一名旋娟一名¶
提謨王登崇霞之臺乃召二人處之(拾遺/記)¶
通霞昭王時海人乗霞舟以雕壺盛數斗龍膏以獻王¶
<pb:KR3k0049_WYG_015-15a>¶
王坐通雲堂亦曰通霞之臺王與西王母常居其上(拾/遺)¶
握日西王母與昭王遊於燧林之下王坐握日之臺参¶
雲上可捫日(上/)¶
望氣酸棗城西有韓王望氣臺孫子&KR0878;故臺賦叙曰酸¶
棗寺門外夾道左右有兩故臺訪之故老云韓王聼訟¶
觀臺髙一十五仭雖樓泯滅然廣基似於山嶽邵公大¶
賢猶舎甘棠區區小國而臺觀隆崇驕盈於世以鍳來¶
今故作賦曰薎邱陵之邐迤亞五嶽之嵯峨言壯觀也¶
<pb:KR3k0049_WYG_015-15b>¶
(水/注)¶
青陵韓慿為宋康王舎人妻何氏美王欲之捕舎人築¶
青陵臺何氏作烏鵲歌以見志遂自縊死韓亦死(彤管/新編)¶
章臺楚懷王西至咸陽朝章臺如蕃臣不與亢禮懷王¶
大怒(世/家)楊雄解嘲曰藺先生収功於章臺(漢/書)張敞無威¶
儀時罷朝㑹走馬章臺街(上/)¶
蘭臺楚襄王遊於蘭臺之宫(風/賦)楚有人謂頃襄王曰王¶
綪繳蘭臺飲馬西河(世/家)一名南臺時所謂楚臺者也(地/志)¶
<pb:KR3k0049_WYG_015-16a>¶
陽雲襄王與唐勒景差宋玉遊於陽雲之臺玉作大言¶
賦(古文/苑)子虚賦楚王乃登陽雲之臺孟康云雲夢中髙¶
唐之臺宋玉所賦者言其高出雲之陽也(漢/書)文選作昭¶
陽時所謂陽臺者(互見巫/山下)¶
白起長平城在郡之南秦壘在城西二軍共食流水澗¶
相去五里秦坑趙衆収頭顱築臺於壘中因山為臺崔¶
嵬桀起今仍號曰白起臺(上黨/記)¶
華陽&KR0878;軻與太子遊東宫池軻拾瓦拾龜太子捧金丸¶
<pb:KR3k0049_WYG_015-16b>¶
進之又共乗千里馬軻曰馬肝美即殺馬進肝太子與¶
樊將軍置酒於華陽臺出美人能鼓琴軻曰好手也斷¶
以玉盤盛之(燕丹/子)¶
琅邪琅邪山名越王勾踐之故國也秦始皇二十八年¶
至琅邪大樂之留三月乃徙黔首二萬户於琅邪山下¶
復十二年所作琅邪臺臺亦孤山也然髙顯出于衆山¶
之上刋石立碑紀秦功徳臺上有神淵淵至靈焉人汙¶
之則竭齋潔則通漢武帝亦登此臺(水經注伏/㴞地記)¶
<pb:KR3k0049_WYG_015-17a>¶
雲明始皇起雲明臺窮四方之珍木捜天下之巧工二¶
千人虚縁木揮斤斧於空中子時起工午時已畢秦人¶
謂之子午臺(拾遺/記)海録作燕昭誤¶
受珠始皇至東海海神捧珠獻於帝前今海畔有始皇¶
受珠臺(𫐠異/記)¶
蒲臺鬲城東南有蒲臺髙八丈秦始皇東遊海上於臺¶
下縈蒲繫馬夾道數百歩到今蒲生縈委猶若有繫狀¶
蒲似水楊而勁堪為箭(三齊/畧記)¶
<pb:KR3k0049_WYG_015-17b>¶
懐清巴蜀寡婦清其先得丹穴而擅其利數世家亦不¶
訾清寡婦也能守其業用財自衛不見侵犯秦皇帝以¶
為貞婦而客之為築女懷清臺(史/記)¶
曲臺秦倚曲臺之宫懸衡天下畫地而民不犯威加胡¶
越(漢鄒/陽傳)游曲臺臨上路不如朝夕之池(枚乗/傳)¶
黄山陽糓有黄山臺黄石公與張子房期處也(水經/注)¶
朝臺熈安縣東南有圎囧十丈四靣為羊腸道論者曰¶
尉佗登此望漢而朝名曰朝臺(南越/志)尉佗築臺以朝漢¶
<pb:KR3k0049_WYG_015-18a>¶
室基圎千歩直峭百丈螺道登進頂上三畝朔望升拜¶
號為朝臺傍江起華舘以送陸賈因稱朝亭(裴淵廣/州記)前¶
後刺史郡守遷除新至未甞不乗車升履於焉逍遥歩¶
騭登髙逺望覩巨海之浩茫觀原薮之殷阜乃曰斯誠¶
海島膏腴之地宜為都也建安二十二年遷州畨禺桀¶
立城郭綏和百越遂用寧集(水經/注)¶
露臺文帝甞欲作露臺召匠計之直百金上曰百金中¶
人十家之産也吾奉先帝宫室常恐羞之何以臺為(紀/賛)¶
<pb:KR3k0049_WYG_015-18b>¶
翼奉上疏曰孝文欲作一臺度用百金重民之財廢而¶
不為其積土基至今猶存(本/傳)¶
漸臺文帝嘗夢欲上天不能有一黄頭郎推上天覺而¶
之漸臺以夢中隂目求推者郎見鄧通夢中所見也師¶
古曰未央殿西南有蒼池池中有漸臺(漢/書)漸臺在未央¶
宫太液池中髙十丈漸浸也言為池水所漸(黄/圗)¶
馬臺睢陽縣城中有掠馬臺臺東有曲池池東有一臺¶
謂之清泠臺北城慿隅又結一池臺晋灼曰或說平臺¶
<pb:KR3k0049_WYG_015-19a>¶
在城中東北角亦或言兔園在平臺側如淳曰平臺離¶
宫所在今城東二十里有臺寛廣而不甚極髙俗謂之¶
平臺按漢梁孝王傳稱王以功親為大國築東苑方三¶
百里廣睢陽城七十里大治宫室為複道自宫東出揚¶
州之門左門陽即睢陽東門也連屬於平臺則近矣屬¶
之城西則不能是知平臺不在城中也梁王與鄒枚相¶
如之徒懽遊于其上故亦一時之盛事謝氏賦雪亦曰¶
梁王不恱遊于兔園今也歌堂淪宇律管埋音孤墓磈¶
<pb:KR3k0049_WYG_015-19b>¶
立無復曩日之望矣(水/經)綴平臺之遺響(宋書靈/運傳論)¶
　漢書晉如注見水經者今本删削殆盡因備録之統¶
　志云謝恵連於此賦雪又名雪臺夫謝居江左賦假¶
　相如安得云於此賦雪耶通志因之俱誤¶
吹臺陳留風俗傳曰縣有倉頡師曠城上有列仙之吹¶
臺梁王層築以為吹臺城隍夷滅畧存故跡其臺方一¶
百許歩即阮嗣宗詠懷詩所謂駕言發魏都南向望吹¶
臺簫管有遺音梁王安在哉晉世䘮亂乞活慿居削墮¶
<pb:KR3k0049_WYG_015-20a>¶
故基遂成二層上基猶方四五十歩高一丈餘世謂之¶
乞活臺又謂之婆臺城(水經/注)後有繁姓居側因亦名繁¶
臺(郡國志/九域志)¶
蠡臺梁孝王所築於兔園中廻道似蠡因名之(述征/記)司¶
馬彪郡國志曰睢陽縣有盧門亭城内有高臺甚秀廣¶
巍然介立超然獨上謂之蠡臺亦曰升臺焉當昔全盛¶
之時故與雲霞競逺矣續述征記云廻道似蠡故謂之¶
蠡臺非也闕子所謂虎圈臺者(水經/注)¶
<pb:KR3k0049_WYG_015-20b>¶
柏梁元鼎二年春起柏梁臺(武/紀)武帝鑄柏梁銅柱(郊祀/志)¶
梁以香柏為之香聞數十里(三輔/舊事)起柏梁臺以處神君¶
(武帝/故事)帝甞置酒其上詔羣臣二千石有能為七言詩者¶
乃得上座(三輔黄圖/古文范)¶
通天元封二年作甘泉通天臺師古曰通天者言此臺¶
髙通于天也漢武故事築通天臺於甘泉去地百餘丈¶
望雲雨悉在其下去長安三百里望見長安城武帝時¶
祭太乙上通天臺舞八嵗童女三百人置祠祀招仙人¶
<pb:KR3k0049_WYG_015-21a>¶
祭太乙云令人升通天臺以候天神天神既下祭所若¶
大流星乃舉烽火而就竹宫望拜上有承露盤仙人掌¶
擎玉杯以承雲表之露元鳯間自毁椽桷皆化為龍鳯¶
從風雨飛去亦曰候神臺又曰望仙臺以候神明望神¶
仙也(黄/圗)左右通天臺髙三十餘丈祭天時於此候天神¶
下也(関中/記)¶
神明陛下以城中為小圗起建章左鳯闕右神明號稱¶
千門萬户(方朔/傳)神明臺武帝造祭仙人處上有承露盤¶
<pb:KR3k0049_WYG_015-21b>¶
有銅仙人舒掌捧銅盤玉杯以承雲表之露以露和玉¶
屑服之以求仙道(廟/記)武帝初起神明臺時掘地入三十¶
丈得泉水色黄傍有人居無日月光明晝夜以火照中¶
有人食土飲水服赭布之衣漢人問汝何時在此荅曰¶
商王無道使兆人入地千丈求青堅之土以作瓦起瑶¶
宫金堂工人皆以䋲入地裏負噐取土多有壓陷死者¶
今猶二人在耳漢人問何得獨存荅曰我以玉為衣金¶
為環身有金玉故心氣不滅漢人問汝欲更出為人否¶
<pb:KR3k0049_WYG_015-22a>¶
荅曰食土飲泉與螻蟻為伍寧望日月乎乃引出三日¶
自死骨肉靡成灰惟心如彈丸大堅如石以物扣之則¶
是乾血耳(洞冥/記)神明臺髙五十丈上有九室常置九天¶
道士百人(漢宫/閣疏)神明臺上有九臺今謂之九子臺(黄/圗)¶
望風太初二年起甘泉望風臺於臺上得珠望之如照¶
月因名照月珠(洞冥/記)¶
騰光建元二年帝起騰光臺以望四望常有飛光如星¶
集於臺上亦曰經星臺集方士說仙事¶
<pb:KR3k0049_WYG_015-22b>¶
招仙武帝起招仙之臺於明庭宫北明庭宫者甘泉之¶
别名也於臺上撞碧玉之鐘掛懸黎之磬吹霜滌之箎¶
唱來雲依日之曲使臺下聼而不聞管歌之聲¶
登仙嵩中嶽也東謂太室西謂少室相去十七里嵩髙¶
總名也武帝作登仙臺在少室峯下(戴延之/西征記)¶
尋真嵩髙山有玉女臺云武帝見三仙玉女因以名臺¶
(山/記)¶
尋真帝登尋真之臺齋至七月七日夜天西南如白雲¶
<pb:KR3k0049_WYG_015-23a>¶
起頃王母至(漢武/内傳)帝登延靈之臺盛齋存道其四方之¶
事權委於冡宰焉七月七日王母至(廣記引/内傳)¶
通靈鈎弋夫人從至甘泉而卒既殯尸香聞十餘里葬¶
雲陽帝哀悼疑其非常人也乃起通靈臺於甘泉宫有¶
一青鳥集臺上徃來至宣帝時鳥不至(王褒雲/陽記)¶
望恩武帝寤戻太子無辜被殺作思子宫為歸來望思¶
之臺於湖天下聞而悲之(漢書/黄圗)¶
桂臺昭帝元始元年穿林池廣千歩池南起桂臺以望¶
<pb:KR3k0049_WYG_015-23b>¶
逺東引太液之水時命水嬉遊燕永日以文梓為船木¶
蘭為柁刻飛燕翔鷁餙於船首隨風輕漾畢景㤀歸起¶
商臺於池上(拾遺記/黄圖)¶
避風帝常以三秋閒日與飛燕戯於太液池以沙棠木¶
為舟貴其不沈浮也每清風時至飛燕殆欲随風入水¶
帝以翠纓結飛燕之裙常怨曰妾㣲賤何復得預纓裙¶
之遊今太液池尚有避風臺即飛燕結裙之處(拾遺/記)¶
月影漢掖有月影臺雲光殿九華殿鳴鑾殿殿開襟閣¶
<pb:KR3k0049_WYG_015-24a>¶
臨池觀不在簿籍皆繁華窈窕之所棲宿焉(西京/雜記)¶
類白虎成帝幸王根第見園中土山漸臺似類白虎殿¶
於是上怒以讓車騎將軍音(外/戚)¶
温明洺州温明臺後漢世祖晝卧此殿耿弇入造牀下¶
勸即位處(郡國/志)¶
雲臺周黨光武引見伏而不謁范升奏毁曰願與坐雲¶
臺之下考試圗國之道(逸民/傳)永平初馬援女立為皇后¶
顯宗圗畫建武中名臣列將於雲臺以椒房故獨不及¶
<pb:KR3k0049_WYG_015-24b>¶
援東平王蒼觀圗言於帝曰何故不畫伏波將軍像帝¶
笑而不言(本/傳)中平二年二月己酉南宫雲臺灾夫雲臺¶
者乃周家之所造也圗書術籍珍玩寳怪皆所藏在也¶
(五行/志)¶
景升沔水南有層臺號曰景升臺蓋劉表治襄陽之所¶
築也言表盛遊於此常所止憇表性好鷹甞登此臺歌¶
野鷹來曲其聲韻似孟逹上堵吟矣(水/經)¶
讀書華陽有讀書臺諸葛孔明相蜀築此臺以集諸儒¶
<pb:KR3k0049_WYG_015-25a>¶
兼以待四方賢士號曰讀書臺(寰宇/記)¶
避暑隆中諸葛亮故宅有舊井一今涸無水盛𢎞之記¶
云井深五丈廣五尺堂前有三間屋地基坵極髙云是¶
孔明避暑臺宅西山臨水孔明嘗登之鼓琴以為梁父¶
吟因名此為樂山先有董家居此宅衰殄滅亡後人不¶
敢復憇焉齊建武中有人脩井得一石枕髙一尺二寸¶
長九寸獻晋安王習鑿齒又為宅銘(南雍/州記)¶
三臺魏武帝于鄴城西北立三臺中臺名銅雀臺南名¶
<pb:KR3k0049_WYG_015-25b>¶
金虎臺此名氷井臺(陸翽鄴/中記)三臺皆因城為基巍然崇¶
舉其髙若山建安十五年魏武所起其中曰銅臺髙十¶
丈有屋百餘間臺成命諸子登之並使為賦陳思王下¶
筆成章美㨗當時亦魏武望奉常王叔治之處也南則¶
金雀臺髙八丈有屋一百九間北曰氷井臺亦髙八丈¶
有屋一百四十間上有氷室室有數井井深十五丈藏¶
氷及石墨焉石墨可書又然之難盡亦謂之石炭又有¶
粟窖及鹽窖以備不虞今窖上猶有石銘存焉左思魏¶
<pb:KR3k0049_WYG_015-26a>¶
都賦曰三臺列峙而峥嶸者也(水/經)文宣天保九年發丁¶
匠三十萬人營三臺于鄴因其舊業而髙博之大起宫¶
室及遊逸園至是三臺成改銅雀曰金鳯金虎曰聖應¶
氷井曰崇光十一月登三臺御乾象殿朝燕羣臣並命¶
賦詩(北齊/書)¶
陵雲文帝黄初二年築陵雲臺(魏/志)陵雲臺樓觀精巧先¶
稱平衆木輕重然後造構乃無錙銖相負掲臺雖髙峻¶
常随風摇動而終無傾倒之理魏明帝登臺懼其勢危¶
<pb:KR3k0049_WYG_015-26b>¶
别以大材扶持之樓即頽壞論者謂輕重力偏故也(世/說)¶
凌雲臺髙二十三丈登之見孟津(楊龍驤/洛陽記)凌雲臺在明¶
光殿西髙八丈累塼作道通至臺上登髙㢠眺究觀洛¶
邑暨南望少室亦山之秀極也(述征/記)明帝景初元年鑄¶
作黄龍鳯皇竒偉之獸餙金墉陵雲臺陵霄闕百役繁¶
興作者萬數公卿以下至于學生莫不展力帝因遂躬¶
掘土以率之髙堂隆上疏切諫(本/傳)¶
燭臺文帝築土為臺基髙四十丈列燭置於臺下名曰¶
<pb:KR3k0049_WYG_015-27a>¶
燭臺逺望如列星之墜地以處美人薛靈芸焉(拾遺/記)¶
釣臺孫權於武昌臨釣臺飲酒大醉使人以水灑羣臣¶
曰今日酣飲惟醉堕臺中乃當止耳張昭曰昔紂為糟¶
邱酒池長夜之飲當時亦以為樂不以為惡也權黙然¶
有慙色遂罷酒(吴/志)呉主以潘夫人為神女每以遊昭宣¶
之臺志意幸愜又與夫人遊釣臺得大魚主大喜夫人¶
曰昔聞泣魚今乃有喜有喜必憂以為深戒呉主於是¶
罷宴夫人果見棄逐釣臺基今尚存馬(拾遺/記)¶
<pb:KR3k0049_WYG_015-27b>¶
閱馬鄴漳水北有趙閱馬臺基髙五丈列觀其上石虎¶
每講武於其下升觀以望之虎自於臺上放鳴鏑之矢¶
以為車騎出入之節矣(水/經)¶
芳塵石虎於太極殿前起樓髙四十丈盛夏之時登髙¶
樓以望四極奏金石絲竹樂以日繼夜時亢旱春雜寳¶
異香為屑使数百人於樓上吹散之名曰芳塵臺上有¶
銅龍腹容数百斛酒使胡人於樓上𠻳酒風至則望之¶
如露名之曰粘雨臺用以灑塵樓上戯笑之聲震空中¶
<pb:KR3k0049_WYG_015-28a>¶
(拾遺/記)¶
靈鈞凉張茂築靈鈞臺周輪八十餘堵基髙九仭武陵¶
人閻曽夜叩門呼曰武公遣我來曰何故勞百姓而築¶
臺乎姑臧令辛巖以曽妖妄請殺之茂曰吾信勞人曽¶
稱先君之令何謂妖乎大府主簿馬魴曰今世難未夷¶
唯當宏尚道素不宜勞役崇餙臺榭比年以來轉覺衆¶
務日奢於徃每所經營輕違雅度實非士女所望於明¶
公茂曰吾過也命止作役(晋/書)¶
<pb:KR3k0049_WYG_015-28b>¶
冲天赫連勃勃起冲天臺於南山欲登之望長安(十六/國春)¶
(秋/)¶
學臺范寗為豫章太守大設庠序逺近至者千餘人資¶
給衆費一出私禄并取郡四姓子弟皆充學生課誦五¶
經文起學臺功用彌廣(本/傳)¶
波若姚興集沙門五千餘人有大道者五十人起造淨¶
圗於永貴里立波若臺居中作湏彌山四靣有崇岩峻¶
璧珍禽異獸木草精竒仙人佛像俱有人所未聞皆以¶
<pb:KR3k0049_WYG_015-29a>¶
為希竒(長安/志)¶
靈芝千秋門内道北有西游園園中有凌雲臺即魏文¶
帝所築者臺上有八角井髙祖於井北造凉風觀登之¶
逺望目極洛川東有靈芝釣臺累木為之出於海中去¶
地二十丈風生户牖雲起梁棟刻石為鯨魚背負釣臺¶
既如從地踊出又似空中飛下釣臺四靣凡四殿皆有¶
飛閣向靈芝徃來三伏之月皇帝在靈芝臺以避暑(洛/陽)¶
(伽藍/記)¶
<pb:KR3k0049_WYG_015-29b>¶
静輪魏天師道塲壇東北舊有静輪宫魏神䴥四年造¶
抑亦柏梁之流也臺髙廣超出雲間欲令上延霄客下¶
絶囂塵(水/經)¶
雨花梁武帝時有雲光法師講經於此臺感得天雨賜¶
花天厨獻食楊無為詩云空書來震旦康樂造淵㣲貝¶
葉深山譯曼花半夜飛香清雖透&KR0034;蘃散不霑衣舊住¶
白蓮老逺公應望歸(六朝/事迹)¶
樂善髙齋之後有堂堂西有射堂五間射堂南有大池¶
<pb:KR3k0049_WYG_015-30a>¶
池上有臺名曰樂善臺(南雍/州記)¶
玉女李軌字處别武威姑臧人也大業末自稱河西大¶
凉王後僣稱尊號不受唐官時有胡巫惑之曰上帝甞¶
遣玉女從天而降遂徴兵築臺以候玉女多所縻費百¶
姓患之及敗嘆曰人心去矣天亡我乎携妻子上玉女¶
臺置酒為别安脩仁執送尋伏誅(舊/書)¶
訟臺景龍中韋庻人置石臺於朱雀門街在開化一方¶
之間雕刻綵鏤上建䓗臺蛟龍蟠遶下有石馬石獅子¶
<pb:KR3k0049_WYG_015-30b>¶
侍衛之像初韋氏矯稱衣箱有五色雲氣使畵工圗像¶
以示於朝及節愍太子遇害韋氏乃上中宗聖威神武¶
頌刋石以紀其事謂之訟臺上官昭容之文也并勒公¶
卿姓名於上諂詞偽事有乖典實景雲元年毁之(長安/志)¶
望月𤣥宗八月十五日夜與貴妃臨太液池凭欄望月¶
不盡帝意不快遂勑令左右於池西岸别築百尺髙臺¶
與吾妃子來年望月後經禄山之兵不復置焉惟有基¶
址而已(天寳/遺事)¶
<pb:KR3k0049_WYG_015-31a>¶
愁臺明宗入汴州莊宗至萬勝鎮不得進與元行欽登¶
道旁冡置酒相顧泣下有野人獻雉問其冡名野人曰¶
愁臺也莊宗益不恱因罷酒去(五代/史)濮州羊角城陳思¶
王愁臺基甚髙(郡國/志)¶
病龍周世宗大舉入幽州契丹蕃部望風宵遁車駕至¶
瓦橋関聞之甚喜登髙阜因以觀六師頃之有老父百¶
餘輩持牛酒以獻世宗問曰此地何名對曰歴代相傳¶
謂之病龍臺世宗黙然遽上馬馳至是夜病亟回戈未¶
<pb:KR3k0049_WYG_015-31b>¶
到闗而晏駕(五代/史補)¶
書臺母昭裔入蜀見岷峨之秀乃嘆曰卿雲黼黻河漢¶
實英靈所鍾也脩文翁石室武侯書臺出家財建學館¶
刋九經(海/録)¶
天井江陵縣東有天井臺飛軒孤映背邑靣河實郊鄽¶
遊憇之佳處也(荆州/記)井在方城北里餘廣員二里其深¶
不測井有潜室見輙兵西岸有天井臺因基舊隄臨際¶
水湄遊憇之佳處也(水經/注)¶
<pb:KR3k0049_WYG_015-32a>¶
清暑江陵赤湖東北有大罡臺髙六丈餘從廣八丈一¶
名清暑臺秀宇層明通望周使逺者登之以暢逺情(上/)¶
玉臺雩都君山上有玉臺方廣數丈週廻盡是白石柱¶
柱自然石覆如屋形也四靣多松杉遥眺峨峨嚮像羽¶
人之舘風雨之後景氣明净頗聞山上有鼓吹之聲山¶
都木客為舞唱之節(鄧徳明/南康記)游閶闔觀玉臺注上帝所¶
居(天馬/歌)西有玉臺聫以昆徳(西京/賦)¶
麗春東都城有流杯殿在麗春臺北有東西廊南至麗¶
<pb:KR3k0049_WYG_015-32b>¶
春臺北連宏徽殿南頭皆亭子間以山池殿上作漆渠¶
九曲(兩京/記)¶
九思九思臺楚莊王樊姫墓也張說登臺詩云楚國所¶
以霸樊姫有力焉萬化茫無在孤墳獨巋然(英華集/思作里)¶
逍遙張九齡陪王司馬登薛公逍遥臺詩常聞薛公淚¶
非直雍門琴曾是陪遊日徒為梁父吟(英/華)¶
琴臺司馬相如宅在州西笮橋北百許歩(王褒益/州記)市橋¶
西二百歩得相如舊宅今海安寺南有琴臺故墟(李膺/記)¶
<pb:KR3k0049_WYG_015-33a>¶
在成都府華陽縣市橋西(寰宇/記)在浣花溪云海安寺南¶
今為金花寺城内非其舊(成都/志)盧照隣詩雲疑作賦客¶
月似聼琴人¶
卜臺廣漢郡有嚴君平卜臺(蜀/記)鴈橋東有嚴君平卜處¶
土臺髙数丈也(益州/記)¶
一柱江陵有臺甚大而惟有一柱衆梁皆共此柱(博物/志)¶
靈應長安城南四十里有靈母谷俗呼為炭谷入谷五¶
里有恵炬寺寺西南澗水緑崖側一十八里至峯謂之¶
<pb:KR3k0049_WYG_015-33b>¶
靈應臺臺上置塔塔中觀世音菩薩鐡像像是六軍散¶
將安清鑄造(陸長源/辨疑志)¶
望京李逢吉上望京臺寄令狐華州云祗役滯南服閒¶
上望京臺寄懐三峯守岐路隔雲烟(唐詩/紀事)¶
集虚張祜集虚臺詩云日光斜照集虚臺紅樹花迎曉¶
露開昨夜上皇新授籙太真含笑入簾來(上/)¶
凝霞大中中日本國王子來朝云本國之東三萬里有¶
集真島島上有凝霞臺臺上有手譚池池中生玉棊子¶
<pb:KR3k0049_WYG_015-34a>¶
不由制度自然黑白分明(杜陽/編)¶
璜臺天問璜臺十成誰所極焉(楚/辭)¶
珍臺珍臺間館(甘泉/賦)珍臺蹇産以極壯隥道邐倚以正¶
東(西京/賦)¶
旋臺應門八襲旋臺九重(七/命)箕子曰紂必為九重髙臺¶
(韓/子)¶
春臺衆人熈熈如登春臺(老/子)和邢端公登臺春望詩春¶
日繡衣輕春臺别有情春煙間草色春鳥隔花聲春樹¶
<pb:KR3k0049_WYG_015-34b>¶
亂無次春山遙得名春風正飄蕩春甕莫湏傾(英/華)¶
砌臺砌臺即今擦擦臺也王侯家作以為臨觀之戯唐¶
張仲素詩云騁望臨香閣登髙下砌臺林間踏青去席¶
上寄箋來即知唐來有之王審琦都尉家其子承祐㓜¶
時其父戱補砌臺使(談/苑)¶
　仲素字繪之建封子也孔帖作仲封誤¶
避燥濕先聖王之為臺榭也足以辟燥濕而已矣(吕/覧)¶
髙堂招魂云髙堂䆳宇檻層軒些層臺累榭臨髙山些¶
<pb:KR3k0049_WYG_015-35a>¶
(楚/辭)¶
長楊長楊榭在長楊宫秋冬較獵其下命武士摶射禽¶
獸天子登此以觀焉(黄/圗)¶
瀛洲成帝於太液池中起為瀛洲榭髙四十尺帝御流¶
波文縠無縫衫趙后衣南越所貢雲英紫裙碧瓊輕綃¶
廣榭上后歌舞歸風送逺之曲帝以文犀簮擊玉甌令¶
后所愛侍郎馮無方吹笙以倚后歌(趙飛/燕傳)¶
髙光馬融廣成頌云棲遲乎昭明之觀休息乎髙光之¶
<pb:KR3k0049_WYG_015-35b>¶
榭以臨乎宏地(後/傳)¶
三臺天子有三臺靈臺以觀天文時臺以觀四時施化¶
囿臺以觀鳥獸魚鼈諸侯卑不得觀天文無臺但有時¶
臺囿臺也(五經/異義)¶
　　門¶
門門捫也在外為人所捫摸也(釋/名)門從二户象形也閻¶
里中門也闤市垣也闠市外門也閌閬髙門也䦳門響¶
也閭里門也周禮五家為比五比為閭閭侣也二十五¶
<pb:KR3k0049_WYG_015-36a>¶
家相郡侣也閽門竪也門昏也門常昏閉故曰閽即守¶
門𨽻也閈門也汝南平輿里門曰閈(說/文)閈城外郭内之¶
里門也閈扞也言為人藩屛以扞難也(風俗/通)¶
天門角天門也(韓楊天/文集要)¶
閶闔天門也楚人名門皆曰閶闔(說/文)呌帝閽使開闗兮¶
倚閶闔而望予(楚/辭)夢良人兮來遊若閶闔兮洞開(潘岳/賦)¶
爾雅闔謂之扉左傳以枚数闔公羊傳齒著于門闔荀¶
子外闔不閉又月令乃修闔扇注治門户用木曰闔用¶
<pb:KR3k0049_WYG_015-36b>¶
竹葦曰扇或謂䨇曰闔闔門也單曰扇扇户也月令仲¶
春修闔扇孟冬修鍵閉服䖍云闔扇所以開鍵閉所以¶
塞¶
九重九辨云豈不鬰陶而思君兮君之門以九重(楚/辭)注¶
天子九門闗門逺郊門近郊門城門臯門雉門應門路¶
門寢門亦曰庫門¶
臯門王之郭門曰臯門(詩/注)¶
應門王之正門謂之應門宫中之門謂之闈其小者謂¶
<pb:KR3k0049_WYG_015-37a>¶
之閨小閨謂之閣(爾/雅)李廵曰路門之外受朝正門一名¶
應門應門之外門曰雉門¶
虎門師氏掌以媺詔王居虎門之左司王朝注虎門路¶
寢門也王日視朝於路寢門外畵虎焉以明勇猛於守¶
宜也(周/禮)王元長曲水詩序入虎闈而齒胄¶
閎門周書皇門篇維正月庚午周公格于左閎門㑹群¶
臣序周公㑹群臣于閎門以輔主之格言作皇門注路¶
寢左曰皇門¶
<pb:KR3k0049_WYG_015-37b>¶
鼎門成王定鼎于郟鄏其南門名定鼎門蓋九鼎所從¶
入也(帝王/世紀)雒陽東城門名鼎門(後漢/志)¶
魯十二魯城凡有十二門其北名上東門左傳定公元¶
年公歛處父帥成人自上東門入是也西五門一曰鹿¶
門即臧孫紇斬鹿門闗以出奔邾是也三曰稷門即圉¶
人犖能投蓋於稷門南曰雩門左傳自雩門出蒙臯比¶
而先犯之是也¶
呉門呉子胥為呉造大城陸門八象天之八風水門八¶
<pb:KR3k0049_WYG_015-38a>¶
法地之八牕立閶門者象天門通閶闔風也立虵門以¶
象地尸亦名破楚門亦名地門者呉位辰屬龍故小城¶
南門作龍以壓蛇氣也(呉越/春秋)呉都賦云通門二八水道¶
陸衢陸士衡詩云閭門何峨峨飛閣跨通波劉夢得詩¶
云二八城門開道路五千軍馬引旌旗¶
髙門韓昭侯造作髙門屈宜咎曰昭侯不出此門曰何¶
也曰不時吾所謂不時者非時日也人固有利不利昭¶
侯嘗利矣不作髙門徃年秦㧞宜陽明年大旱民饑不¶
<pb:KR3k0049_WYG_015-38b>¶
以此時恤民之急也而顧反益奢此所謂福不重至禍¶
必重來者也髙門成昭侯卒竟不出此門(談/苑)¶
夷門魏有隐士曰侯嬴年七十家貧為大梁夷門監者¶
魏公子聞之徃請欲厚遺之不肯受(史/記)大史公曰吾過¶
大梁之墟求問其所謂夷門夷門者城之東門也(上/)土¶
多髦俊儒藝則以遊俠夷門即侯嬴抱闗處(郡國/志)¶
司馬司馬門之名起漢世案列女傳鍾離春詣齊司馬¶
門史記又云司馬欣請事咸陽留司馬三日是則名起¶
<pb:KR3k0049_WYG_015-39a>¶
戰國非獨漢也今又曰公車門而俗稱謝章門也(丹陽/記)¶
未央宫殿雖南靣而上書奏事謁見之徒皆詣北闕公¶
車司馬在焉(高紀/注)師古曰宫外門也衛尉有八屯衛侯¶
司馬主衛士徼循宿衛毎靣各二司馬故謂宫外門為¶
司馬門(元紀/注)¶
端門太㣲南四星執法中端門左右掖門(天文/志)端門太¶
㣲正南門(注/)始皇窮極奢侈築咸陽宫因北陵營殿端¶
門四逹以則紫宫象帝居引渭水灌都以象天漢横橋¶
<pb:KR3k0049_WYG_015-39b>¶
南渡以法牽牛(黄/圗)燕王旦傳鼠舞殿端門中注端門正¶
門也(本/傳)立金人於端闈(西都/賦)¶
掖門内至禁者為殿門外出大道為掖門(漢/制)劉章從勃¶
請卒千人入未央宫掖門注非正門而在兩旁若人之¶
臂掖(吕后/紀)闔門如今東西掖門(儀禮/注)掖者言在司馬門¶
之旁掖(應劭注/漢書)¶
十二長安城方十三里經緯各長十五里十二城門(續/志)¶
(注漢/舊儀)長安城東出南頭第一門霸城内民見門色青名¶
<pb:KR3k0049_WYG_015-40a>¶
曰青城門或曰青門召平種𤓰青門外廟記亦曰青綺¶
門莽更曰仁壽門無疆亭(黄/圗)¶
金馬金馬門者署門旁有銅馬故謂之金馬門(史/記)武帝¶
時善相馬者東門京鑄作銅馬法獻之有詔立馬於魯¶
班門外則更名魯班門曰金馬門(後馬/援傳)公孫宏待詔金¶
馬門東方朔待詔公車上使待詔金馬門稍親近主父¶
偃嚴安徐樂皆待詔金馬門宣帝脩武帝故事益召髙¶
才劉向張子僑華龍栁褒等待詔金馬門上欲興協律¶
<pb:KR3k0049_WYG_015-40b>¶
之事王褒作中和樂職宣布詩(傳/)蘭臺金馬遞宿迭居¶
(西京/賦)金閨諸彦蘭臺羣英注金閨金馬門也(選/)歴金門¶
上玉堂應劭曰金門金馬門也(楊雄/傳)詔罷黄門乗輿狗¶
馬師古曰黄門近署也(元/紀)金馬門又謂之黄門(玉/海)¶
璧門漢書曰建章宫南有玉堂璧門三層臺髙三十丈¶
玉堂内殿十二門階陛皆玉為之鑄銅鳯髙五尺餙黄¶
金棲屋上下有轉樞向風若翔椽首薄以璧玉因曰璧¶
門(黄/圖)¶
<pb:KR3k0049_WYG_015-41a>¶
青𤨏黄門郎屬黄門令日暮入對青𤨏門拜名曰夕郎¶
(漢舊/儀)青𤨏門在南宫(宫閣/簿)王根驕奢僣上赤墀青𤨏孟¶
康曰以青畫户邊&KR0866;中天子制也如淳曰門楣格再重¶
如人衣領再重裹者青名曰青𤨏天子門制也師古曰¶
青𤨏者刻為連𤨏文而以青塗之也(元后/傳)雕欒鏤楶青¶
𤨏丹楹(呉都/賦)衛瓘注青𤨏户邉青鏤也(後百官/志注)董巴曰¶
禁門曰黄闥以中人主之故號曰黄門令(上/)攝官青𤨏¶
闥遙望鳯皇池(范雲/詩)¶
<pb:KR3k0049_WYG_015-41b>¶
雷門王尊為東平相王以至親驕不奉法度尊至庭中¶
王傳在前說相鼠之詩尊曰毋持布鼓過雷門(本/傳)¶
開陽開陽門始成未有名宿昔有一柱來在樓上琅邪¶
開陽縣上言縣南城門一柱飛去光武使來識視悵然¶
遂堅縳之刻記其年月因以名焉(應劭/漢宫)何湯仲弓嘗為¶
門候上㣲行夜還湯閉門不納朝廷嘉之(水經謝/承書)開陽¶
門故建陽門也(晋官/閣名)¶
上東榖水東逕建春門石橋下即上東門也阮嗣宗咏¶
<pb:KR3k0049_WYG_015-42a>¶
懐詩所謂朝出上東門遙望首陽基遙遙九曲門徘徊¶
欲何之者也(水經/注)郅惲為上東門候光武甞出夜還詔¶
開門欲入惲不内上令從門間識靣惲曰火明遼逺遂¶
拒不開由是上益重之(東觀/漢記)堅鐔攻洛陽朱鮪别將為¶
反間私約鐔晨開上東門(本/傳)¶
上西閶闔門漢之上西門者也漢官儀曰上西門所以¶
不純白者漢家厄於戍故以丹鏤之(水經/注)¶
濯龍建初二年有司依舊典奏封諸舅太后詔曰前過¶
<pb:KR3k0049_WYG_015-42b>¶
濯龍門上見外家車如流水馬如龍吾亦不譴怒之但¶
絶其嵗用兾知黙愧其心(袁宏/漢紀)¶
雲龍班固永平十七年與賈逵傳毅杜矩展龍郗萌等¶
召詣雲龍門小黄門趙宣持秦始皇本紀問臣等曰太¶
史遷賛語寧有非邪(典/引)¶
金商楊賜光和元年引入金商門問祥異注太極殿西¶
有金商門(後/漢)啓南端之特闈立應門之將將昭仁恵於¶
崇賢抗義聲於金商飛雲龍於春路屯神虎於秋方(東/京)¶
<pb:KR3k0049_WYG_015-43a>¶
(賦/)東蒼龍西白虎(漢/書)¶
鴻都靈帝引諸生能為文賦尺牘工書鳥篆者待制鴻¶
都門下(宦者/傳)¶
通徳鄭康成北海髙宻人國相孔融深敬之吿髙宻令¶
為康成特立一鄉曰齊置士鄉越有君子軍皆異賢之¶
意又謂公者仁義之正號不必三事大夫今鄭公鄉可¶
廣開門衢令容髙車號曰通徳門(本/傳)¶
昌門孫堅母生堅夢腸出繞呉昌門以告隣母隣母曰¶
<pb:KR3k0049_WYG_015-43b>¶
安知非吉祥也昌門呉郭門也獻帝興平中呉中謠言¶
黄金車斑䦨耳開昌門出天子(宋符/瑞志)¶
千秋一水自千秋門南流逕神虎門下東對雲龍門二¶
水衡&KR0008;之上皆列龍雲風虎之狀以大齊薄之及其晨¶
見初起夕景斜暉霜文翠照陸離眩目又南流東轉逕¶
閶闔門南魏明帝上法太極於洛陽南宫起太極殿于¶
漢崇徳殿之故處改雉門為閶闔門閶闔門外夾建巨¶
闕以應天宿(水經/注)¶
<pb:KR3k0049_WYG_015-44a>¶
承明黄初元年十二月初營洛陽宫戊午幸洛陽注案¶
諸書記帝居北宫以建始殿朝羣臣門曰承明陳思王¶
詩曰謁帝承明廬是也(三國/志注)承明門後宫出入之門常¶
怪謁帝承明廬問張公云明帝作建始殿朝㑹皆由承¶
明門(陸璣洛/陽記)¶
塞門張昭諫孫權不從稱疾不朝權恨之土塞其門昭¶
又於内以土封之後權因出過其門呼昭昭辭疾篤權¶
曉其門欲以恐之昭更閉户權使人滅火住門良久昭¶
<pb:KR3k0049_WYG_015-44b>¶
諸子共扶昭起權載以還宫(呉/志)¶
題門廣州盧躭仕州為治中冇仙術刺史歩騭惡之以¶
狀聞欲誅之躭後題其門曰誅門誅門國雖存無射年¶
欲知此書盧躭還太守削之隨削字更生(郡國/志)¶
歸厚稽含好學能屬文家在鞏縣亳邱自號亳邱子門¶
曰歸厚之門室曰慎終之室(晋/傳)¶
朱門麴允金城人也與游氏世為豪族西州為之語曰¶
麴與游羊牛不数頭南開朱室不望青樓(上/)¶
<pb:KR3k0049_WYG_015-45a>¶
私作元帝時廷尉張闓在小市居私作都門蚤閉晩開¶
群小患之詣州府訴不得理遂至檛登聞鼓猶不被判¶
聞賀司空出至破囧連名詣賀訴賀曰身被徴作禮官¶
不闗此事羣小叩頭曰若府君復不見治便無所訴賀¶
未語令且去見張廷尉當為及之張聞即毁門自至方¶
山迎賀賀出見辭之曰此不必見闗但與君門情相為¶
惜之張愧謝曰小人有如此始不即知蚤已毁壊(世/說)¶
白門宋明帝末年多忌諱宜陽門謂之白門上以白門¶
<pb:KR3k0049_WYG_015-45b>¶
不祥諱之尚書右丞江謐嘗誤犯上變色曰白汝家門¶
(本/紀)¶
大夏洛陽北靣有二門西頭曰大夏門漢曰夏門魏晋¶
曰大夏門嘗造三層樓去地二十丈洛陽城門樓皆兩¶
重去地百尺惟大夏門甍棟干雲(洛陽伽/藍記)¶
朱白梁元帝令胡僧祐援王僧辯將發泣下謂其子玘¶
曰汝可開朱白二門吾不㨗則死吉則由朱凶則由白¶
也元帝聞而壯之前至赤沙亭㑹陸法和至乃并與軍¶
<pb:KR3k0049_WYG_015-46a>¶
大敗侯景將任約軍禽約送江陵(南/史)¶
露門武帝建徳三年正月壬戌朝羣臣露門(周/書)沈重於¶
露門館講論語(玉/海)¶
久閉髙祖初為定州總管先是定州城西門久閉不行¶
齊文宣帝時或請開之以便行路帝不許曰當有聖人¶
來啓之及髙祖至而開焉莫不驚異(隋/書)¶
縣門萬年縣門宇文愷所造髙宗末太平公主出降於¶
縣𪠘為婚第以縣門窄狹欲毁之髙宗勅曰其宇文愷¶
<pb:KR3k0049_WYG_015-46b>¶
所作不湏折於他所開門遂存(韋述西/京記)¶
春明開元十七年五月丁邜侍臣以下燕于春明門外¶
寧王憲元園池帝御花萼樓邀其廻騎更令坐飲遞舞¶
班賜有差(實/録)王涯詩莫道兩京非逺别春明門外即天¶
涯¶
光範公主受册設册案便次於光範門及長樂門外(通/典)¶
韓愈上宰相書伏光範門外¶
門樞貴戚懼家之不吉而聚諸令名懼門之不堅而作¶
<pb:KR3k0049_WYG_015-47a>¶
為鐡樞卒其所以敗者非苦禁忌少而門樞朽也常苦¶
崇財貨而行驕僣虐百姓而失民心爾(潜夫/論)漢武世王¶
侯深殿重階金樞素墀(傳/子)¶
門闗魯仲連先生見孟嘗君於杏堂之門孟甞君曰吾¶
聞先生有勢数可得聞乎連曰勢数者譬若門闗舉之¶
而便則可以一指持中而舉之非便則兩手不関非益¶
加重兩手非加罷也彼所起者非舉勢也彼可舉然後¶
舉之所謂勢数(魯連/子)大畜之乾曰金柱鐡関膠固衛災¶
<pb:KR3k0049_WYG_015-47b>¶
君子居之安安憂疑(易/林)¶
　　屋¶
屋大屋曰廡廡幠也幠覆也并冀人謂之庌庌正也屋¶
之正大者也(釋/名)屋奥也其中温奥也(上/)客堂曰庌(通俗/文)¶
殷屋禮人君公室之制為殷屋也夏也卿大夫為夏屋¶
隔半以北為正室中半以南為堂正室齋室也(崔愷䘮/服節)¶
黄屋黄屋非堯心(選/)項羽圍漢滎陽紀信誑楚乗王車¶
黄屋左纛曰漢王降楚以故漢王出遁(漢/書)天子車以黄¶
<pb:KR3k0049_WYG_015-48a>¶
繒為蓋裏(注/)¶
白屋周公居冡宰之尊而猶下白屋之士日見百七十¶
人(家/語)蕭望之說霍光曰恐非周公相成王躬吐握之禮¶
致白屋之心(本/傳)白屋謂白蓋之屋以茅覆之(注/)¶
金屋武帝四嵗封膠東王長主数抱膝上問曰児欲得¶
婦否長主指右左長御百餘人皆云不用因指其女問¶
曰阿嬌好不笑對曰好若得阿嬌作婦當作金屋貯之¶
長公大恱乃苦要上遂成婚焉(漢武/故事)¶
<pb:KR3k0049_WYG_015-48b>¶
神屋上起神屋九間鑄銅為柱以金塗之大五圍赤王¶
為階椽以金刻玳瑁為龍虎禽獸以薄其上椽首皆作¶
龍首銜鈴流蘇懸之鑄銅為瓦以赤白石脂為泥椒汁¶
和之以火齊薄其上扇屛悉以白琉璃作之光照洞徹¶
以白珠為簾玳瑁壓之以象牙為牀乃以琉璃珠玉明¶
月夜光雜錯天下珍寳為甲帳其次為乙帳甲以居神¶
乙上自御之前庭植王樹珊瑚為枝以碧玉為葉或青¶
或赤悉以珠玉為之子皆空其中如小鈴鎗鎗有聲甍¶
<pb:KR3k0049_WYG_015-49a>¶
柎作金鳯軒翥若飛口銜流蘇長十餘丈有雲母忩珊¶
瑚忩雖崑崙元圃不是過也(漢武内/傳故事)¶
俸作鍾離邑為堂邑令初到無屋意乃出俸錢作屋民¶
賫柱趋作浹日而成畢為民士祝曰興功役者令也如¶
有禍崇令當之民大悦(東觀/漢記)¶
起屋是儀字子羽為人不治産業造屋舎纔容足隣家¶
起大宅孫權出望見起屋左右曰是儀家權曰是子羽¶
儉必非也令人親至果是隣舎(呉/志)¶
<pb:KR3k0049_WYG_015-49b>¶
三間蔡司徒在洛陽見陸機兄弟住參佐𪠘中三間屋¶
士龍住東頭士衡住西頭士龍為人文弱可愛士衡長¶
七尺餘聲作鍾聲言多忼慨(世/說)¶
雕楹𢎞農王粹以貴公子尚主館宇甚盛圗莊周於室¶
廣集朝士使稽含為之賛含援筆為序文文不加㸃其¶
序曰帝壻王𢎞逺華池豐屋廣延賢彦圗畫真人於刻¶
桷之室載退士于進趋之堂嗟乎先生髙跡何局生處¶
巖岫之居死寄雕楹之屋託非其所没有餘辱粹有愧¶
<pb:KR3k0049_WYG_015-50a>¶
色(晋/傳)¶
茅茨桓宣武以羅含為别駕以官𪠘寺諠擾非静黙所¶
處乃與城西池小洲上立茅茨之屋竹果䕃宇伐木為¶
牀織葦為蓆布衣疏食晏若有餘(别/傳)¶
蒲屋楊於陵出為嶺南節度使教民陶瓦易蒲屋以絶¶
火患(本/傳)¶
板屋秦州俗上氣力不恥冦盗弓馬射獵以為工能其¶
居八板為屋故詩曰在其板屋脩我甲兵及車轔轔四¶
<pb:KR3k0049_WYG_015-50b>¶
鐡小戎皆田狩之事(郡國/志)¶
覆形伎之書起宅蓋屋必擇吉日夫屋覆人形宅居人¶
體何患害於嵗月而必擇之則夫裝車治船亦當擇日¶
(論/衡)¶
欎金洛陽城有欎金屋(戴延之/西征記)¶
水精大秦國以青水精為屋(廣/志)¶
　　齋¶
讀書大和中陳郡殷府君引水入城穿池殷仲堪又於¶
<pb:KR3k0049_WYG_015-51a>¶
池北立小屋讀書百姓于今呼曰讀書齋(王孚安/成記)¶
盤龍桓元鎮姑孰屋壁悉畵盤龍於其上號為讀書齋¶
俄而元敗將軍劉毅居之毅小名盤龍(晋徴/祥說)¶
髙齋襄沔記曰金城内刺史院有髙齋梁昭明太子於¶
此齋造文選鮑至云簡文為晋安王鎮襄陽日又引劉¶
孝威庾肩吾徐昉江伯操孔敬通恵子恱安徐陵王囿¶
孔鑠等於此齋綜覈詩集於時鮑時亦在凡数木人資¶
給豐厚日設餚饌于時别為髙齋學士雍州記云髙齋¶
<pb:KR3k0049_WYG_015-51b>¶
其泥色鮮净故此名焉南平世子恪臨州有甘露降此¶
齋前竹林昭明太子於齋宫集道義以時相繼¶
白土白土齋南道又一齋以栗為屋梁武帝臨州寢卧¶
於此齋中常有五色雲廻轉狀如盤龍屋上恒紫雲騰¶
起形似繖蓋逺近望者莫不異焉梁武於此龍飛(上/)¶
下齋齊齋東北有一齋名曰下齋次於髙齋制度壯麗¶
極爽嵦刺史辨决獄訟舊出此齋(上/)¶
東府梁宣城王為揚州刺史顧野王及琅邪王褒並為¶
<pb:KR3k0049_WYG_015-52a>¶
賔客野王好善丹青王於東府起齋令野王畫古賢命¶
王褒書賛時人稱為二絶(南/史)¶
蕭齋梁武造寺令蕭子雲飛白大書一蕭字在焉李約¶
自江淮竭産買歸於洛中匣於小亭號曰蕭齋(國史/補)¶
　　竈¶
挿竈宜都山絶崖壁立数百丈有一大燼挿其崖間望¶
可長数尺傳云堯洪水人泊船此旁㸑餘故曰挿竈崖¶
(宜都/縣記)¶
<pb:KR3k0049_WYG_015-52b>¶
燔柴臧文仲燔柴於竈者老婦之祭也盛於盆尊於瓶¶
非所柴也文仲安知禮(禮/噐)¶
踞觚仲尼作春秋老𥅆踞竈觚而聼之曰是何書也曰¶
春秋也(莊/子)¶
曲突淳于髠至隣家見其竈突之直而積薪在傍謂曰¶
此直有火使為曲突而徙薪隣家不聼後果焚其屋隣¶
家救火乃滅烹羊具酒以謝救火者不肯呼髠知士譏¶
之曰曲突徙薪無厚澤焦頭爛額為上客蓋傷其賤本¶
<pb:KR3k0049_WYG_015-53a>¶
而貴末也(桓譚/新論)漢書人為徐福上言霍氏事同¶
祀竈武帝時李少君以祠竈榖道郤老方見上言祠竈¶
皆可致物致物而丹砂可化為黄金黄金成以為飲食¶
噐則益壽益夀而海中蓬萊仙者乃可見之以封禪則¶
不死黄帝是也於是天子乃親祠竈(漢郊/祀志)¶
養生昭帝元鳯元年燕王旦宫永巷中豕出圂壊都竈¶
銜其鬴六七枚置殿前劉向以為近豕禍也竈者生養¶
之本豕而敗竈陳鬴於庭鬴竈將不用宫室將廢壊也¶
<pb:KR3k0049_WYG_015-53b>¶
燕王不改卒伏其辜(五行/志)厠中豕羣出壊大官竈(本/傳)¶
風吹李南明於風角女亦曉家術為由拳縣人妻晨詣¶
㸑室卒有暴風婦便上堂從姑求歸辭其二親姑不許¶
乃跪而泣曰家世傳術疾風卒起乃吹竈突及井此禍¶
為婦女主㸑者妾將亡之應因著其亾日乃聼還家如¶
期病卒(本/傳)¶
請隣御史大夫張忠署孫寳主簿寳徙入舎祭竈請比¶
隣(後/漢)¶
<pb:KR3k0049_WYG_015-54a>¶
雞入卞伯玉作東陽郡竈正熾火有雞遙從口入良久¶
乃於突而入毛羽不焦鳴啄如故伯玉尋病殞¶
竈神黄帝作竈死為竈神(淮南/子)竈神晦日歸天白人罪¶
(萬畢/術)竈神名隗狀如美女又姓張名單字子郭夫人字¶
卿忌有六女皆名察治常以月晦日上天白人罪狀大¶
者奪紀紀三百日小者奪算算一百日故為天帝督使¶
下為地精己丑日日出邜時上天禺中下行署此日祭¶
得福其屬神有天帝嬌孫天帝大夫天帝都尉天帝長¶
<pb:KR3k0049_WYG_015-54b>¶
兄硎上童子突上紫宫君太和君玉池夫人等一曰竈¶
神名壤子也(酉陽/雜爼)¶
鈎注竈無故自濕潤者赤蝦墓名鈎注居之去則止(上/)¶
夢衛靈公時彌子瑕有寵専於衛國侏儒有見公者曰¶
臣之夢踐矣公曰何夢對曰夢見竈為見公也公怒曰¶
吾聞見人主者夢見日奚為夢竈曰夫物兼燭天下一¶
物不能當也人君兼燭一國人一人不能擁也故將見¶
人主者夢見日夫竈一人煬焉則後人無從見矣今或¶
<pb:KR3k0049_WYG_015-55a>¶
者一人有煬君者乎則臣雖夢見竈不亦可乎(韓子/内儲)¶
　　厠¶
溷說文曰廁清也釋名曰廁言雜在上非一也又或曰¶
溷言溷濁也或曰聞至穢之處宜常修治使潔清也¶
偃觀室者周於寢廟又適其偃焉(莊/子)注偃謂屛厠也屛¶
厠則以偃溲(庚桑/篇)¶
䧟厠晋景公夢大厲覺召桑田巫曰不食新矣六月晋¶
侯欲麥使甸人獻麥饋入為之召桑田巫示而殺之將¶
<pb:KR3k0049_WYG_015-55b>¶
食張如厠䧟而卒小臣有晨夢負公以登天及日中負¶
晋侯出諸厠遂以為殉(左成/十)¶
厠牏萬石君石奮長子建老白首萬石君尚無恙建為¶
郎中令每五日洗沐歸謁親入子舎竊問侍者取親中¶
帬廁牏身自澣洗復與侍者不敢令萬石君知之以為¶
常(前/漢)徐廣曰牏築垣短板也厠牏謂溷垣墻建隐於其¶
厠而浣滌也一謂牏為豆言建又自洗盪厠豆厠豆冩¶
除穢汚之穴也吕静曰楲窬䙝噐也楲虎子也窬行清¶
<pb:KR3k0049_WYG_015-56a>¶
也(舊注今/本無)孟康曰厠行清牏中受糞函者也¶
守厠淮南王安謁仙伯坐起不恭主者奏安不敬謫守¶
厠三年(神仙/傳)河東碩曼卿入山學仙十年而成家問其¶
故曼卿曰在山中仙人乗龍迎我上天先過紫床金床¶
玉几真貴處也仙人以流霞一杯飲我輙不飢渇忽然¶
思家天帝前謁拜失儀見斥來還昔淮南王劉安昇天¶
見上帝而箕坐大言自稱寡人遂見謫守天厠三年吾¶
何人哉(抱朴/子)¶
<pb:KR3k0049_WYG_015-56b>¶
惡夢博士弟子譚生居東寺連三夜有惡夢以問人教¶
使晨起清中說之三旦而人告以為呪咀捕治数日(桓/譚)¶
(新/論)¶
不冠管寧避地遼東經海遇風船人危懼皆叩頭思過¶
寧思惟無愆念嘗如厠不冠即便悔首尋風止(周景式/孝子傳)¶
過爐劉季和性愛香常如厠還過香爐上主簿張坦曰¶
人名公作俗人不虚也季和曰荀令君至人家坐豦三¶
日香氣不歇為我如何令君而惡我愛好也坦曰古有¶
<pb:KR3k0049_WYG_015-57a>¶
好婦人患而捧心嚬眉見者皆以為好其隣醜婦法之¶
見者皆走公便欲使下官遁走邪季和大笑以是知坦¶
(襄陽/記)¶
列婢石崇厠常有十餘婢侍列皆麗服藻餙置甲煎粉¶
沉香汁之屬無不畢備又與新衣著令出客多羞不能¶
如厠王敦徃脫故衣着新衣神色傲然羣婢相謂曰此¶
客必能作賊(世/說)¶
錦囊晉太尉劉實詣石崇如厠見有絳紗帳大床茵蓐¶
<pb:KR3k0049_WYG_015-57b>¶
甚麗兩婢持錦香囊寔遽反走即謂崇曰向誤入卿室¶
内崇曰是厠耳寔曰貧士未甞得如此便如他厠(語/林)¶
下果王敦初上舞陽公主如厠見漆箱盛乾棗本以塞¶
鼻王謂厠上亦下果食遂至盡既還婢擎金澡盤盛水¶
琉璃琬盛澡豆因倒水中而飲之謂是為乾飯羣婢莫¶
不掩口而笑之(世/說)¶
設醊郭璞素與桓彛友善彛每造之或值璞在婦間便¶
入璞曰卿來他處自可徑前但不可厠上相尋耳必客¶
<pb:KR3k0049_WYG_015-58a>¶
主有殃彛後因醉詣璞正逢在厠掩而觀之見璞裸身¶
被髪銜刀設醊璞見彛撫心大驚曰吾每屬卿勿來反¶
更如是非但禍吾卿亦不免矣天實為之將以誰咎璞¶
終嬰王敦之禍彛亦死蘇峻之難(本/傳)¶
後帝陶侃常如厠見数十人悉持大杖有一人朱衣平¶
上幘劍履自稱後帝曰以君長者故出見三載勿言富¶
貴至極侃便起旋失所在有大印作公字當其穢所(異/苑)¶
厠神後帝也(雜五/行書)¶
<pb:KR3k0049_WYG_015-58b>¶
方相庾翼鎮江州如厠見一物頭如方相兩眼大有光¶
翼擊之入地因而病卒¶
卤薄宋沈慶之在文帝時甞夢引鹵薄入厠中慶之甚¶
惡入厠之鄙時有善占夢者為觧之曰君必大富貴然¶
未在旦夕鹵簿固是富貴容厠中所謂後帝也(本/傳)¶
厠鬼貞元中呉都進士李赤與趙敏之同遊閩宿於驛¶
之館亭宵分忽有一婦人入廷中赤即起下階揖讓良¶
乆上廷取紙筆作書與親云某為郭氏所選為壻婦人¶
<pb:KR3k0049_WYG_015-59a>¶
拍其巾縊之敏之出走大呌婦人乃収巾而走及視其¶
書赤如夢中所為明又偕行白書又失赤敏之遽徃見¶
赤坐於厠大怒曰方當禮謝為爾所驚浹日至閩屬僚¶
有與赤舊游者設讌次又失赤敏之疾索于厠見赤僵¶
仆于地氣絶死矣(獨異/志)¶
據厠王昇曽行至一宅籬間見物兩手據厠深目虎鼻¶
猪身靣色紫而斒斕直視於昇懼而走見表兄陸望言¶
之望曰吾聞見厠神無不立死汝其勉之昇遂卒(紀/聞)¶
<pb:KR3k0049_WYG_015-59b>¶
見形宣城太守刁緬初為玉門軍使有厠神形見狀如¶
大猪通體皆有眼出入溷中遊行院内緬時不在官吏¶
兵卒見者千餘人如是数日緬歸祭以祈福厠神乃滅¶
旬日遷伊州刺吏歴官至翰林左將軍(上/)¶
溷軒有一丞郎馬上内逼急詣一空宅徑登溷軒乃大¶
優穆刁陵空屋也將畢穆優忽至此丞郎慙謝之優穆¶
曰侍郎他日内逼但請光訪聞者絶倒(北夢/𤨏言)¶
祭報台州有民姓王常祭厠神一日至其所見著黄女¶
<pb:KR3k0049_WYG_015-60a>¶
子云某厠神也君聞螻蟻言否民曰不聞遂懐中取小¶
合子以指㸃少膏如口脂塗民右耳下戒之曰或見蟻¶
子側耳聆之必有所得民明旦見柱礎下羣蟻紛紜聼¶
之果聞相語母移穴去暖處傍有問之何故云其下有¶
寳甚寒住不安民伺蟻出訖尋之獲白金十鋌(葆光/録)¶
屋頭俗命如厠為屋頭稱并州人咸鑿土為室厠在所¶
居之上故也一說北齊文宣帝怒其魏郡丞崔叔寳以¶
溷汁沃頭後人或食或避親長不能正言溷因影為沃¶
<pb:KR3k0049_WYG_015-60b>¶
頭焉(資暇/集)¶
　　墅¶
别業石崇樂放逸篤好林薮遂肥遯於河陽别業其制¶
宅也却阻長堤前臨清渠柏木㡬於萬株流水周於舎¶
下有觀閣池沼多養鳥魚(思歸/引)¶
土山謝安於土山營墅樓館林竹甚盛毎携中外子姪¶
徃來游集肴饌亦屢廢百金(本/傳)¶
賭墅苻堅入冦謝安與謝元出土山墅宴親朋畢集方¶
<pb:KR3k0049_WYG_015-61a>¶
留元圍棊賭别墅安棊常劣于元是日有懼心便不勝¶
安顧外甥羊曇曰以墅乞汝(上/)宋屬檀道濟名檀城地¶
圗謂之城子墅唐温廷筠謝公墅詩云朱鵲橋南繞香¶
陌謝郎東墅連春碧¶
勅取王騫有舊墅在鍾山八十餘頃與諸宅及故舊共¶
佃之常謂人曰我不如鄭公業有田四百頃而食常不¶
周以此為愧梁武帝于鍾山西造大愛敬寺騫墅在寺¶
側者即王𨗳賜田也帝遣主書宣㫖取之荅曰此田不¶
<pb:KR3k0049_WYG_015-61b>¶
賣若勅取所不敢言帝怒遂付市評田價以直逼還之¶
(南/史)¶
員庄員半千庒在焦戴川北枕白鹿原蓮塘竹徑酴醿¶
架海棠洞㑹景堂花䲧藥畦碾磨麻稲里諺曰上有天¶
堂下有員庒(長安/志)¶
輞川王維得宋之問藍田别墅在&KR1793;口&KR1793;水周於舎下¶
别漲竹洲花塢與道友裴廸浮舟徃來彈琴賦詩嘯咏¶
終日聚其田園所為詩號輞川集(舊/唐)余之别業在輞川¶
<pb:KR3k0049_WYG_015-62a>¶
山谷其遊止有孟城坳華子岡文杏館斤竹嶺鹿柴木¶
蘭柴茱茰沜宫槐栢臨湖亭南宅欹湖栁浪欒家瀬金¶
屑泉白石灘北坨竹里舘辛夷塢漆園等與裴廸閒暇¶
各賦絶句(輞川/集)母亡表輞川第為寺(新/唐)¶
城南張守珪坐賂中人牛仙童得罪李林甫素忌蕭嵩¶
因言嵩嘗以城南墅遺仙童見貶(唐/書)嵩請老於林園植¶
藥合鍊自適(舊/唐)¶
昭應蕭復字履初嵩孫也為宫門郎廣徳中嵗饑家貧¶
<pb:KR3k0049_WYG_015-62b>¶
議將鬻昭應别墅時宰相王縉聞其林泉之美心欲之¶
乃使弟紘以要地誘焉復曰僕以家貧鬻舊業將以拯¶
濟孀㓜耳倘以易美職於身令門内凍餒非鄙夫之心¶
也縉憾之乃罷復官(舊/)¶
濟源蕭俛字思謙嵩曽孫也母韋氏賢明理家嚴俛雖¶
為宰相侍母左右不異褐衣時既致仕以洛都官屬賔¶
友避嵗時請謁之煩乃歸濟源别墅逍遙山野嘯咏窮¶
年開成二年弟俶授楚州刺史辭日文宗謂俶曰朕賜¶
<pb:KR3k0049_WYG_015-63a>¶
俛詔書匹帛卿便賫至濟源道吾此意¶
拆楊綰拜相御史中丞崔寛劍南節度使寧之弟家富¶
於財有别墅在皇城之南池館臺榭當時第一寛即日¶
潜遣毁之(舊/)¶
處士温造字簡輿自負節概隠王屋山以釣魚逍遙為¶
事人號其居曰處士墅(舊/新)¶
家墅裴休字公美操守嚴正兄弟借隠家墅晝講經夜¶
著書終年不出户(唐/)¶
<pb:KR3k0049_WYG_015-63b>¶
杜墅韓昌黎南山詩云前行經杜墅坌薮畢原陋注杜¶
墅即杜陵也本周之杜伯國在長安萬年縣東南(集/)¶
玉潭庄隴西李㓜卿字長夫大厯中以右庻子領滁州¶
别業在常州義興曰玉潭庄在滁州時以書託獨狐至¶
之獨孤以詩寄云日日思瓊樹書書話玉潭題玉潭云¶
碧玉徒强名氷壺難比徳唯當寂照心可並奫淪色㓜¶
卿所謂薄宦龍鍾心懶慢故山寥落水淵淪¶
午橋裴度於東都立第於集賢里築山穿池竹木叢萃¶
<pb:KR3k0049_WYG_015-64a>¶
有風亭水榭梯橋架閣島嶼廻環極都城之勝槩又於¶
午橋創别墅花木萬株中起涼臺暑館名曰緑野堂又¶
甘水貫其中釃引脉分映𢃄左右度視事之隟與詩人¶
白居易劉禹錫酣宴終日髙歌放言以詩酒琴書自樂¶
當時名士皆從之遊(舊/唐)裴題南庒云野人不識中書令¶
喚作陶家與謝家白樂天和云陶廬僻陋那堪比謝墅¶
幽㣲不足攀何以嵩峯三十六長随申甫作家山(長慶/集互)¶
(見/堂)張齊賢以司空致仕歸洛得度午橋莊有池榭松竹¶
<pb:KR3k0049_WYG_015-64b>¶
之盛日與親舊觴詠其間意甚曠適(宋史/傳)¶
平泉李徳裕東都於伊闕南置平泉别墅清流翠篠樹¶
石幽竒初未仕時講學其中及從官藩服出將入相三¶
十年不復重遊而題寄歌詩皆銘之於石(舊/唐)初徳裕營¶
平泉逺方之人多以異物奉之有題平泉詩曰隴右諸¶
侯供語鳥日南太守送名花(劇談/録)汪遵平泉莊詩云水¶
泉花木好髙樹嵩少縱横滿目前惆悵人間不平事今¶
朝身在海南邊(唐詩/紀事)賛皇公平泉莊周圍十里構臺榭¶
<pb:KR3k0049_WYG_015-65a>¶
百餘所天下竒花異草珍松怪石靡不畢致其間故徳¶
裕自製平泉草木記今悉蕪絶唯鴈翅檜珠子柏蓮房¶
玉蕊等蓋僅有存焉怪石名品甚衆多有洛城有力者¶
取去唯禮星石及師子石今為陶學士徙置梁園别墅¶
(賈氏/談録)¶
東墅呉越廣陵王錢元璙帥呉時其子衙前指揮使文¶
奉剏東墅南園經營三十年極園池之賞竒卉異木名¶
品千萬及其身見皆成合抱又累土為山亦成巖谷晩¶
<pb:KR3k0049_WYG_015-65b>¶
年經度不已每宴集其間任客所適文奉跨白騾被鶴¶
氅緩歩花徑或泛舟池中容與徃來聞客笑語就之而¶
飲其好事如此(呉越備史/九國志)¶
　　牆¶
牆垣蔽曰牆壁垣也(說/文)牆謂之墉(爾/雅)墉垣牆也(廣/雅)墉容¶
也所以蔽隠形容也壁僻也所以辟禦風寒也牆障也¶
所以自障蔽也垣援也人所依阻以為援衛者也(釋/名)牆¶
所以防非常也¶
<pb:KR3k0049_WYG_015-66a>¶
賁庸天子賁庸諸侯疏杼鄭元注曰賁大也言大牆正¶
直也疏衰也杼亦牆也言衰殺其上下不得正直(尚書/大傳)¶
丹青諸侯垣牆有黝惡無丹青之色(新/序)¶
始築舜作室築牆茨屋辟地樹榖令民皆知去巖穴各¶
有家室(淮南/脩務)¶
象墉孔子觀乎明堂覩四門之墉有堯舜桀紂之象各¶
有善惡之狀興廢之誡焉(家/語)¶
蔽惡叔孫豹曰人之有牆以蔽惡也牆之隙壊誰之咎¶
<pb:KR3k0049_WYG_015-66b>¶
也衛而惡之吾又甚焉(左昭/元)¶
玉璧元狩三年帝復起凌霞臺去地九十丈累白玉為¶
壁以八分篆冩羲皇以來訖周成王封禪之事所謂事¶
登壁文蓋帝王之本績也(洞冥/記)¶
金釭趙媫妤居昭陽舎殿壁𢃄徃徃為黄金釭舎藍田¶
壁明珠翠羽餙之(西京/雜記)¶
畵雲哀帝為董賢起太第於北闕下重五殿洞六門柱¶
壁皆畫雲氣華蘤山靈水怪或衣以綈錦或餙以金玉¶
<pb:KR3k0049_WYG_015-67a>¶
樓閣臺榭轉相連注山池玩好窮盡雕麗(上/)¶
粉塗漢省中皆以胡粉塗壁紫素界之畫古烈士(漢官/典職)¶
金餙琅邪王京都莒好脩宫室窮極伎巧殿館壁𢃄皆¶
餙以金銀注壁𢃄壁中之横木也以金銀為釘餙其上¶
(後/漢)¶
刻像焦氏山魯恭塜前有石祠四壁皆有青石隠起忠¶
臣孝子貞婦形像像邊皆刻石記碑文(戴延之/西征記)¶
藏書杜安字伯夷少有志節年十三入學號竒童京師¶
<pb:KR3k0049_WYG_015-67b>¶
貴戚慕其名或遺之書安不發悉壁藏之後及捕案貴¶
戚賔客安開壁出書印封如故竟不罹患時人貴之(後/漢)¶
基下史叔賔者陳留人也少有盛名郭林宗見而謂人¶
曰牆髙基下雖得必失後果以論議阿枉毁名云(上/)¶
石角蔡瑁字徳珪襄陽人家在蔡洲上屋宇甚好四墻¶
皆以青石結角婢妾數百人别業四五十處(耆舊/傳)¶
穿壁吕䝉病孫權時在江安迎置内殿治䕶萬方欲数¶
見顔色又恐勞動常穿壁瞻之見小能下食則喜不然¶
<pb:KR3k0049_WYG_015-68a>¶
則咄唶也(呉/志)¶
卧壁下徐孝嗣初在率府晝臥齋北壁下夢兩童子遽¶
云移公床孝嗣驚起行数歩而壁崩(齊/書)¶
水間牆元諧隋髙祖為丞相引致左右諧白髙祖曰公¶
無黨援譬如水間一堵墻大危矣公其勉之及髙祖受¶
禪上顧諧笑曰水間墻竟何如也於是賜宴極歡(本/傳)¶
九丈鄴城避雷室西南石溝北有華髙牆髙九丈方圎¶
一里(孟奥北/征記)¶
<pb:KR3k0049_WYG_015-68b>¶
琉璃大秦國以琉璃為牆(南州異/物志)¶
裔外西北裔外大夏山有宫以黄金為牆南方裔外罔¶
明山有宫以赤石為牆西南裔外老壽山有宫以黄銅¶
為牆東南裔外闠清山有宫以青石為牆西方裔外西¶
明山有宫以白石為牆(神異/經)¶
　　苑圃¶
苑苑有垣曰囿(說/文)囿所以養禽獸也天子百里諸侯四¶
十里(毛萇/詩註)苑藴也言薪蒸所藴積也囿者畜魚鱉之處¶
<pb:KR3k0049_WYG_015-69a>¶
也囿猶有也(風俗/通)古謂之囿漢謂之苑(周禮囿/人住疏)天子曰¶
苑諸侯曰囿(左僖原/圃疏)¶
東方苑囿所以在東方何囿苑養萬物者也東方所以¶
生也(白虎/通)¶
天苑天苑十六星在昴畢南天子之苑囿(隋天/文志)外内之¶
制各得其所四方之士無有畜滯則麒麟遊囿六畜繁¶
多天苑有徳星應(禮嵇/命徴)¶
節性昔先聖王之為苑園囿池也足以觀望勞形而已¶
<pb:KR3k0049_WYG_015-69b>¶
矣非好儉而惡費也節乎性也(吕/覧)¶
養龍黄帝為養龍之囿(拾遺/記)¶
初作湯之初作囿也以奉宗廟鮮犞之具簡士卒習射¶
御以戒不虞及其衰也馳騁游獵以奪民時罷民之力¶
(淮南/泰族)¶
禦災單襄公曰薮有圃草囿有林池所以禦灾也其餘¶
無非榖土民無縣耜野無奥草(周/語)¶
具囿皇武子鄭之有原圃猶秦之有具囿也(左僖三/十三)縈¶
<pb:KR3k0049_WYG_015-70a>¶
陽中牟縣西有圃田澤(注/)¶
鹿囿秋築鹿囿書不時也(左成/十八)¶
郎囿冬築郎囿書時也季平子欲速成叔孫昭子曰焉¶
用速成其以勦民也無囿猶可無民其可乎(昭/三)¶
螻趙簡子田于螻史黯聞之以犬待于門簡子見之曰¶
何為曰有所得犬欲試之兹囿簡子曰何為不告對曰¶
君行臣不從不順主將適螻而麓不聞臣敢煩當日簡¶
子乃還(晋/語)¶
<pb:KR3k0049_WYG_015-70b>¶
五苑秦大饑應侯請曰五苑之草著蔬菜橡果棗栗足¶
以活民請發之昭襄王曰吾秦法使民有功而受賞有¶
罪而受誅今發五苑之蔬草者使民有功與無功俱賞¶
也(韓非/子)¶
樂林張儀說韓王曰大王不助秦鴻臺之宫樂林之苑¶
非韓之有也(戰國䇿今/本作桑林)¶
上林上林苑本秦舊苑也(長安/志)蕭相國請曰上林中多¶
空地願令民得田苑中(史/記)武帝㣲行以為道逺勞苦又¶
<pb:KR3k0049_WYG_015-71a>¶
為百姓所患乃使大中大夫吾邱夀王與待詔能用笮¶
者舉措阿城以南盩屋以東宜春以西提封頃畝及其¶
賈直屬之南山以為上林苑東方朔諫秦起阿房而天¶
下亂因陳泰階六符之事上乃拜大中大夫卒起上林¶
苑故相如請為天子遊獵之賦稱烏有先生亡是公而¶
奏上林也(水經/注)上林苑中廣長三百里苑中養百獸天¶
子春秋獵射苑中取禽無数其中離宫七十所容千乗¶
萬騎(漢舊/儀)初修上林苑羣臣逺方各獻名果異卉三千¶
<pb:KR3k0049_WYG_015-71b>¶
餘種植其中亦有制為美名以標竒麗也(西京/雜記)¶
昭祥昭祥苑在甘泉宫西周千里萬國獻異物皆集此¶
中(洞冥/記)¶
樂游神爵三年春起樂遊苑(宣/紀)樂遊苑自生玫瑰樹樹¶
下多苜蓿苜宿一名懐風昔人或謂之光風風在其間¶
常蕭蕭然日照其花有光采故名苜蓿為懐風茂陵人¶
謂之連枝草(西京/雜記)宣帝樂遊廟亦名樂遊苑亦名樂遊¶
原基地最髙四望寛敞(西京/新記)¶
<pb:KR3k0049_WYG_015-72a>¶
芳林濯龍芳林九谷八溪(東京/賦)濯龍池名芳林苑名(洛/陽)¶
(圗/經)¶
廣成明帝数倖廣成苑鍾離意以為從禽廢政甞當車¶
陳諫般樂遊田之事天子即時還宫(本/傳)桓帝幸廣成校¶
獵陳蕃諫曰臣聞人君有事於苑囿唯仲秋西郊順時¶
講武殺禽助祭以敦孝敬豈宜揚旗曜武騁心輿馬之¶
觀乎(本/傳)河南新城有廣成聚有廣成苑(續/志)汝水東與廣¶
成澤水合(水經/注)¶
<pb:KR3k0049_WYG_015-72b>¶
千里梁兾多柘林苑禁同王家西至𢎞農東界滎陽南¶
亟魯陽北逹河淇包含山薮逺𢃄邱荒周旋封域殆將¶
千里又起兔苑於河南城西經亘数十里(本/傳)有人殺苑¶
兔者迭相尋逐死者十三人(張璠/漢記)兾誅散其苑囿以業¶
窮民¶
畢圭靈帝欲造畢圭靈琨苑楊賜諫曰昔先王造囿裁¶
足以脩三驅之禮薪菜芻牧皆悉徃焉先王之制左開¶
鴻池右作上林不奢不約以合禮中今城外之苑已有¶
<pb:KR3k0049_WYG_015-73a>¶
五六可以逞情意順四節也宜情夏禹卑宫太宗露臺¶
之意以慰下民之勞書奏帝欲止以問侍中任芝中常¶
侍樂松松等曰昔文王之囿百里人以為小齊宣五十¶
里人以為大今與百姓共之無害於政也帝恱遂令築¶
苑(後/傳)¶
𤣥武苑以元武陪以幽林繚垣開囿觀宇相觀表清籞¶
勒虞箴樵蘇徃而無忌即鹿縱而匪禁(魏都/賦)元武苑在¶
鄴城西苑中有魚梁釣臺竹園蒲萄諸果(注/)¶
<pb:KR3k0049_WYG_015-73b>¶
桂林建康縣北呉朝為桂林苑(陶季直/宗都記)桂林苑在落星¶
山之陽(南朝宫/苑記)¶
龍騰慕容熈大築龍騰苑廣袤十餘里役徒二萬人起¶
景雲山於苑内基廣五百歩峯髙十七丈又起逍遙宫¶
甘露殿連房数百觀閣相交鑿天河渠引水入宫又為¶
其昭儀苻氏鑿曲光海清涼池(晋載/記)¶
南苑宋明帝嘗以南苑借張永云且給三百年期盡更¶
請(南史/紀)南苑在臺城南鳯臺山(南朝宫/苑記)¶
<pb:KR3k0049_WYG_015-74a>¶
芳林芳林苑一名桃花園本齊髙帝舊宅在廢東府城¶
東邊秦淮大路北齊王融作曲水詩序載懐平浦乃睠¶
芳林即此也(上/)齊世清溪宫改為芳林苑天監初賜南¶
平王偉為第偉又加穿築増植嘉樹珍果窮極雕麗毎¶
與賔客遊其中命從事中郎蕭子範為之記梁世藩邸¶
之盛無以過焉(梁/傳)¶
芳樂齊東昏以閱武堂為芳樂苑窮竒極麗當暑種樹¶
朝種夕死死而復種卒無一生於是徴求人家望樹便¶
<pb:KR3k0049_WYG_015-74b>¶
取毁徹墻屋以移置之大樹合抱亦皆移掘挿葉繁華¶
取玩俄頃剗取細草來植階庭烈日之中至便焦燥紛¶
紜徃來無復已極山石皆塗以采色跨池水立紫閣諸¶
樓壁上畫男女私䙝之像(南史/紀)¶
建興梁紀少遊建興苑詩云丹陵抱天邑紫泉更上¶
林玉臺極百尺銀樹起千尋¶
湘東湘東王於子城中造湘東苑穿池構山長数百丈¶
植蓮浦縁岸雜以竒木其上有通波閣跨水為之南有¶
<pb:KR3k0049_WYG_015-75a>¶
芙蓉堂東有禊飲堂堂後有隠士亭亭北有正武堂堂¶
前有射堋馬垀其西有鄉射堂堂置行堋可得移動東¶
南有連理堂堂㮈生連理太清初生北連理當時以為¶
湘東踐祚之瑞北有映月亭脩竹堂臨水齋齋前有髙¶
山山有石洞潜行宛委二百餘歩山有陽雲之樓樓好¶
髙峻逺近皆見北有臨風亭明月楼顔之推詩云屡陪¶
明月宴並將軍扈熈義所造(渚宫/故事)¶
仙都齊後主武平四年大興土木之宫於仙都苑穿池¶
<pb:KR3k0049_WYG_015-75b>¶
築山樓殿間起窮華極麗功始就而亡國(陏五/行志)¶
西苑隋煬帝大業元年五月築西苑周三百里其内為¶
海周十餘里為方丈蓬萊瀛洲諸山髙出水百餘尺臺¶
觀宫殿羅絡山上向背如神海北有龍鱗渠縈紆注海¶
内縁渠十六院門皆臨渠每院以四品夫人主之堂殿¶
樓觀窮極華麗宫樹秋冬彫落則剪綵為花葉綴於枝¶
條色渝則易以新者常如陽春沼内亦剪綵為荷芰菱¶
茨乗輿遊幸則去氷而布之十六院競以殽羞精麗相¶
<pb:KR3k0049_WYG_015-76a>¶
尚求市恩寵上好以月夜從宫女数千騎遊西苑作清¶
夜遊曲於馬上奏之(續世/說)於皁澗營顯仁宫採海内竒¶
禽異獸草木之類以實園苑(隋書/紀)¶
㑹通東都苑隋曰㑹通苑又改為華芳神都苑周廵一¶
百二十六里(兩京/記)¶
上苑蘇良嗣遷&KR0878;州刺史髙宗遣宦者采怪竹江南將¶
蒔上苑宦者所過縱暴至&KR0878;良嗣囚之上書言狀帝下¶
詔慰奬取竹棄之(新/唐)¶
<pb:KR3k0049_WYG_015-76b>¶
鬻果則天時尚方監裴匪躬檢校京苑將鬻苑中果菜¶
以収其利蘇良嗣駁之曰昔公儀相魯猶能㧞葵去織¶
未聞萬乗之主鬻其果菜以與下人争利也匪躬遽止¶
(舊/唐)¶
昌華荔枝洲在番禺縣劉氏於其上剏昌華苑(圗/經)¶
北苑南唐徐鉉湯恱徐鍇有北苑侍宴詠序云望蔣橋¶
之嶔崟祝為聖壽泛潮溝之清淺流作恩波¶
奈苑西域國有奈樹生果果中有一女子王収為妃女¶
<pb:KR3k0049_WYG_015-77a>¶
乃以苑地施佛為伽藍故曰奈苑(雜/集)¶
　　園圃¶
樹果園樹果也圃樹菜也(說/文)¶
天園天園主果實菜茹蓄儲(天文/要集)¶
匏𤓰匏𤓰為天子果園(上/)大象賦云匏𤓰薦果於震閨¶
注云五星在離珠北天子之果園占大光潤則嵗豐不¶
爾則𤓰果之實不登¶
塲圃場人掌國之場圃而樹之果蓏珍異之物以時歛¶
<pb:KR3k0049_WYG_015-77b>¶
而藏之凡祭祀賔客共其果蓏享亦如之(周/禮)注云果棗¶
栗之屬蓏𤓰瓠之屬珍異蒲桃枇杷之屬¶
矍相郡國志魯國有闕里孔子所居注禮記矍相之圃¶
亦在城中西南近孔子廟(後/漢)¶
圃畦子貢南遊於楚反於晋過漢隂見一文人方將為¶
圃畦鑿隧而入井抱甕而出灌搰搰然用力甚多而見¶
功寡子貢曰有機於此一日浸百畦用力甚寡而見功¶
多夫子不欲乎為圃者仰而視之曰奈何曰鑿木為機¶
<pb:KR3k0049_WYG_015-78a>¶
後重前輕挈水若抽数如沃湯其名為橰為圃者忿然¶
作色而笑曰吾聞之吾師有機械者必有機事有機者¶
者必有機心機心存于胷中則純白不備純白不備則¶
神生不定神生不定者道之所不載也吾非不知羞而¶
不為也子貢告孔子孔子曰彼假修渾沌氏之術者也¶
(莊/子)¶
繫馬魯穆公時君老太子㓜漆室女倚柱而嘯隣婦笑¶
之漆室女曰昔晋客舎吾家繫馬園中馬佚馳走踐吾¶
<pb:KR3k0049_WYG_015-78b>¶
葵使我終嵗不食葵(列女/傳)¶
鄭圃列子居鄭圃四十年人無識者國君卿大夫視之¶
猶衆庻也國不足將嫁於衛(列/子)¶
灌園於陵子辭卿相而桔槹灌園(雜/記)¶
漆園梁郡蒙縣莊周之本邑也為蒙之漆園吏郭景純¶
所謂漆園有傲吏者也悼恵施之沒杜門於此邑矣(水/經)¶
兔園史記謂梁孝王築東苑方三百里是曰兔園也(隋/圗)¶
(經/)梁王不恱遊於兔園乃置㫖酒命賔乃召鄒生延枚¶
<pb:KR3k0049_WYG_015-79a>¶
叟(雪/賦)漢枚乗有免園賦(五見親/王臺下)¶
竹園睢水東南流歴于竹圃水次緑竹䕃渚菁菁實望¶
世人言梁王竹園也(水/經)¶
不窺董仲舒孝景時為博士下帷講誦弟子傳以久次¶
相授業或莫見其靣蓋三年不窺園其精如此(前/漢)桓榮¶
字春卿精力不倦十五年不窺家園(後/漢)法真隐居大澤¶
講論術藝歴年不問園圃(謝承/後書)趙昱歴年潜志不窺園¶
圃(魏志陶/謙傳注)¶
<pb:KR3k0049_WYG_015-79b>¶
北邙茂陵富人袁廣漢藏鏹巨萬家僮八九百人於北¶
邙山下築園東西四里南北五里激流水注其内構石¶
為山髙十餘丈連延数里飬白鸚鵡紫鴛鴦牦牛青兕¶
竒獸怪禽委積其間積沙為洲嶼激水為波潮其中致¶
江鷗海鵠孕雛産鷇延漫林池竒樹異草靡不具植屋¶
皆徘徊連屬重閣修廊行之移晷不能徧也廣漢後有¶
罪誅沒入為官園鳥獸草木皆僉植上林苑中(西京/雜記)¶
樊川漢武有名園曰樊川一名御宿園出栗十五枚一¶
<pb:KR3k0049_WYG_015-80a>¶
升大棃如五升落地則破其取棃先以布囊承之號曰¶
含消此園棃也(三秦/記)索其栗味甘而小不如三秦記所¶
說含消棃人間徃徃有之其大不至五升亦不出此川¶
矣(括地/志)¶
持鋤孫寳為京兆尹署侯文為東部督郵灞陵杜穉季¶
杜門不通水火持鋤自理園不敢犯法(前/漢)¶
濯龍顯宗每幸濯龍並召諸才人請呼皇后帝笑曰是¶
家不好樂雖來無歡以遊娱之事奚從馬后蠶于濯龍¶
<pb:KR3k0049_WYG_015-80b>¶
中(馬后/紀)¶
自賃范丹學通三經常自賃灌園(陳留耆/舊傳)¶
得印桓帝時沛國戴翼鉏園得黄金印(後漢/紀)¶
行園呉祐遷膠東侯相時濟北戴宏父為縣丞宏年七¶
六從在丞舎祐毎行園常聞諷讀之音甚竒之與為友¶
宏卒成儒宗知名東夏為河間相因自沔歸家不復仕¶
灌園蔬以經書教授年九十八卒¶
銅爵文昌殿西有銅爵園園中有魚池銅爵園西有三¶
<pb:KR3k0049_WYG_015-81a>¶
臺中央銅爵臺南金鳯臺北氷井臺(魏都/賦注)¶
芳林明帝起土山於芳林園西北陬使公卿百僚皆負¶
成山立松竹雜木善草於其上捕山禽雜獸置其中(魏/畧)¶
芳林園即華林園齊王芳即位改為華林¶
甘露降明帝與東阿王詔曰昔先帝時靈芝生芳林園¶
中自吾建成承露已來甘露復降芳林園仁夀殿前¶
翻車馬鈞巧思絶世居京都城内有地可以為園患無¶
水以灌之乃作翻車令童児轉之而灌水自覆更入更¶
<pb:KR3k0049_WYG_015-81b>¶
出其巧百倍於常¶
収利向秀與吕安灌園於北山陽収其餘利以供酒食¶
之費¶
起園顔斐字文林為京兆守於府下起菜園使吏㧞簡¶
鋤治也(魏/志)¶
春王文選陸士衡詩逍遥春王圃躑躅千畝田注晋宫¶
閣名曰洛陽宫有春王園¶
廬中范汪性好學外氏家貧無以資給汪乃廬于園中¶
<pb:KR3k0049_WYG_015-82a>¶
布衣蔬食燃薪寫書寫畢誦讀一遍遂博學多通善談¶
名理(晋/書)¶
苜蓿華&KR0146;既廢黜武帝後又登凌雲臺望見&KR0146;苜蓿園¶
阡陌甚整依然感舊太康初大赦乃襲得封(上/)¶
名園王子敬自㑹稽經呉聞顧辟疆有名園先不識主¶
人徑徃其家值顧方集賔友酣燕而王遊歴既畢指麾¶
好惡傍若無人顧勃然不堪曰傲主人非禮也以貴驕¶
人非道也失此二者不足齒人傖耳便驅其左右出門¶
<pb:KR3k0049_WYG_015-82b>¶
王獨在輿上回轉顧望左右移時不至然後令送箸門¶
外怡然不屑(世/說)呉中舊傳池館林木之勝惟晋顧辟疆¶
園為第一李太白云栁深陶令宅竹暗辟疆園陸羽云¶
辟疆舊園林怪石紛相向陸龜蒙云呉之辟疆園在昔¶
勝槩敵皮日休云更葺園中景應為顧辟疆(中呉/紀聞)¶
㑹心簡文入華林園顧謂左右曰㑹心處不必在逺翳¶
然林木便自有濠濮間想也覺鳥獸禽魚自來親人(世/說)¶
殖果凉州牧張駿増築四城箱各千歩東城殖園果命¶
<pb:KR3k0049_WYG_015-83a>¶
曰講武場北城殖園果命曰𤣥武圃皆有宫殿(王隐/晋書)¶
逍遙姚興常於逍遥園引諸沙門聼番僧鳩摩羅什演¶
講佛經起逍遥宫殿庭左右有樓閣髙百尺相去四十¶
丈以麻䋲大一圍兩頭各絟樓上㑹日令二人各從䋲¶
䋲行過以為佛神相遇(長安/志)¶
種菜桞元景為尚書令南岸有数十畝菜園園人得賣¶
菜錢三萬送宅元景曰我立此園種菜以供家中啖耳¶
乃復賣以取錢奪百姓之利耶以錢與守園者(宋/書)¶
<pb:KR3k0049_WYG_015-83b>¶
𤣥圃齊文恵太子好釋氏立六疾館以養窮人而性頗¶
奢麗宫内殿堂皆雕餙精綺過於上宫開拓𤣥圃園與¶
臺城北壍等其中起出土山池閣樓觀塔宇窮竒極麗¶
費以千萬多聚異石妙極山水慮上宫中望見乃旁列¶
脩竹外施髙彰造遊觀数百間施諸機巧宜湏鄣蔽湏¶
㬰成立若應毁撤應手以晋明帝為太子時立西池以¶
起武帝引前例求於東田起小苑上許之壯麗極目(南/史)¶
離垢劉慧斐字宣文游匡山有終焉之志遂居東林寺¶
<pb:KR3k0049_WYG_015-84a>¶
又于山北構園一所號曰離垢園時人乃謂為離垢先¶
生(南史/隠逸)¶
芙蓉芙蓉園本隋氏之離宫居地三十頃周廻十七里¶
秦謂為宜春苑漢謂為樂遊苑宇文愷營建京城以羅¶
城東南城地髙不便故缺此隅頭一方餘地穿入芙蓉¶
池以虚之(兩京/記)芙蓉在京羅城東南隅有青林重複縁¶
城瀰漫若帝城勝景駕時幸之(景龍文/館記)¶
司竹司竹園在盩屋縣東十二里穆天子西征至𤣥池¶
<pb:KR3k0049_WYG_015-84b>¶
乃植竹即此是也史記云渭川千畆竹漢謂鄠杜竹林故¶
有司竹都尉西都賦所謂鄠杜濵其足竹林果園芳草¶
甘木也(隋圗/經)¶
起樓汝南袁徳師故給事髙之子甞於東都買得婁師¶
徳故園地起書樓洛人語曰昔日婁師徳園今乃袁徳¶
師樓(傳/載)¶
不立張嘉貞雖貴不立田園甞曰吾相國矣未死豈有¶
飢寒憂苦以譴去雖富田産猶不能保也近丗士大夫¶
<pb:KR3k0049_WYG_015-85a>¶
務廣宅為不肖子孫酒食費我無是也(唐/書)¶
市取唐嗣王臯為山南東道節度使張柬之有園圃在¶
襄陽臯將市取之馬彛諫曰漢陽有中興功今遺業當¶
百世共保奈何使其子孫鬻乎王謝曰主吏失詞以為¶
君羞㣲君安得聞此言(上/)¶
奉誠司徒兼侍中馬燧宅在安邑里燧子少府監暢燧¶
貲甲天下暢亦善殖財貞元末神䇿中尉楊志亷諷使¶
納田産遂獻舊䇿為奉誠園(長安/志)到順宗時復記之中¶
<pb:KR3k0049_WYG_015-85b>¶
官徃徃逼取暢畏不敢吝以至困窮而終諸子無室廬¶
自託奉誠園亭觀故當世視暢以厚畜為戒(新/唐)暢以第¶
中大杏饋竇文埸文埸以進徳宗徳宗未甞見頗怪之¶
令中使就封其樹暢懼進宅廢為奉誠園术皆拆入内¶
(國史補桂/苑叢談)¶
題園楊尚書昭儉退居華下自題家園以見志曰池蓮¶
憔悴無顔色園竹低垂减翠隂園竹池蓮莫惆悵相㸔¶
恰似主人心(南部/新書)¶
<pb:KR3k0049_WYG_015-86a>¶
瀟灑顔謝魯公之後所居有泉石松竹創亭延客孟賔¶
于留題詩云園林瀟灑聞來久欲徃因循二十秋今日¶
開襟吟不盡碧山重叠水長流(江南/賦)¶
荔枝西夷有荔枝園僰僮扡夷中最賢者古所謂𤏡僮¶
之富多荔枝為業園植萬餘樹収一百五十斛(郡國/志)¶
栗園𤣥瓠灣中有地数頃土有栗園栗小殊不并固安¶
之實也然嵗貢三百寔以充天府水渚即栗洲也樹木¶
髙茂望若屯雲積氣矣林中有栗堂射墩甚閑敞牧宰¶
<pb:KR3k0049_WYG_015-86b>¶
及英彦多所遊薄(水/經)¶
瓊圃洛陽有瓊圃園靈芝園石祠園鄴有鳴鵠園蒲萄¶
園(晋宫/闕名)¶
祇園湏逹多長者白佛言弟子欲營精舎請佛住惟有¶
祇陀太子園廣八十頃林木欎茂可居白太子太子戯¶
曰滿以金布便當相與湏逹出金布八十頃精舎告成¶
凡千二百區(經律/異相)亦曰給孤園(金剛/經注)舎衛精舎東北六¶
百里毗舎佉毋作精舎請佛及借此處故在秖洹舎大¶
<pb:KR3k0049_WYG_015-87a>¶
園落有二門一門東向一北向此園即逹湏長者布金¶
錢買地處也精舎當中央佛住此處最久說法度人經¶
行坐處亦盡孝塔皆有名字(法顯/記)¶
菴羅園菴羅是果樹之名其果似桃或云似奈此樹開¶
花花生一女國人嘆異以園封之園既屬女女人守䕶¶
故言菴羅樹園宿善冥薫見佛歡喜以園奉佛佛即受¶
之而為所住(闡/義)拘夷那竭城東行到毗舎離城北有大¶
林重閣精舎佛住䖏及阿難半身塔其城裏本菴婆羅¶
<pb:KR3k0049_WYG_015-87b>¶
女家為佛起塔今故在城南三里道西菴婆羅女以園¶
施佛住處(法顯/記)¶
　¶
　¶
　¶
　¶
　¶
　天中記卷十五¶
